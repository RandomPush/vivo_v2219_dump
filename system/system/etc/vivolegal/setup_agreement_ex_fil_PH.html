<p>
    <strong>Kasunduan sa Lisensya ng End User</strong></p>
<p>
    <strong>MAHALAGA – PAKIBASA NANG MABUTI BAGO GAMITIN:</strong></p>
<p>
Ang Kasunduan sa Lisensya ng End User na ito (ang &quot;Kasunduang&quot; ito) ay isang legal na kasunduan sa pagitan mo (isang indibidwal o entity) at ng vivo para sa lahat ng software, na-preinstall man o na-download o kaya ay binili ang mga ito, na pag-aari ng vivo o ng mga kumpanyang affiliated rito, o ng mga tagapaglisensya o supplier nito, at na ibinibigay kasama ng Kasunduang ito at nauugnay sa paggamit mo sa teleponong ito (&quot;Device&quot;), na puwedeng kabilangan ng operation system, mga component, at nauugnay na materyales at dokumentasyon (anuman ang uri) (na tinatawag bilang &quot;Software&quot; sa pangkalahatan).</p>
<p>
Tumutukoy ang &quot;kami&quot; o &quot;vivo&quot; sa vivo Mobile Communication Co., Ltd. na matatagpuan sa No.1 vivo Rd., Chang&apos;an, Dongguan, Guangdong Province, na may Uniform Social Credit Code na 91441900557262083U na narehistro ng Market Supervision Administration of Dongguan Municipality.</p>
<p>
    <strong>Kapag na-activate, ginamit, na-download, na-install, o na-update mo ang Software, ibig sabihin ay tinatanggap mo ang mga tuntunin at kundisyon ng Kasunduang ito.</strong></p>
<p>
    <strong>Kung hindi ka handang sumang-ayon sa mga tuntunin at kundisyon ng Kasunduang ito, huwag gamitin ang Device na ito o ang Software, o huwag i-download o i-install ang update ng Software. Kung binili mo kamakailan ang Device at hindi ka sang-ayon sa mga tuntunin at kundisyon ng Kasunduang ito, nang sinusunod ang patakaran sa pag-refund ng vivo, puwede mong ibalik ang Device na ito kung saan naka-embed ang Software at ang iba pang kasamang item (kasama ang dokumentasyon at packaging) sa vivo o sa distributor, operator, dealer, o retail store na awtorisado ng vivo kung saan mo binili ang Device na ito.</strong></p>
<p>
    <strong>Open Source Software</strong></p>
<p>
Kasama sa Software ang mga file ng software na napapailalim sa ilang partikular na kasunduan sa open source na lisensya. Napapailalim ang mga nabanggit na open source na file ng software sa mga abiso at iba pang tuntunin at kundisyon na binabanggit sa seksyong ito, at ibinibigay ang mga ito nang &quot;GANOON MISMO&quot; hanggang sa sukdulang pinapapahintulutan ng naaangkop na batas.</p>
<p>
Para sa (mga) open source file na narito, paki-access ang &quot;Open Source License&quot; sa Mga Setting sa Device para sa mga nauugnay na sugnay sa copyright at paglilisensya (kung mayroon kang anumang problema sa paghahanap ng mga nauugnay na sugnay sa tuntunin sa copyright at paglilisensya, makipag-ugnayan sa aming serbisyo sa customer). Puwede kang kumuha ng kopya ng Apache License, Version 2.0 sa http://www.apache.org/licenses/LICENSE-2.0.</p>
<p>
    <b><font style="line-height:3" size="3">1.KAPASIDAD PARA SA SIBIL NA PAG-UUGALI</font></b>
    <br/>(i) Kinakatawan mong mayroon kang ganap na kapasidad para sa sibil na pag-aasal alinsunod sa mga batas ng iyong rehiyon kapag ginamit mo ang Software o sumang-ayon ka sa Kasunduang ito; (ii) Hindi mo dapat gamitin ang Software o tanggapin ang Kasunduang ito nang walang pahintulot o kumpirmasyon ng iyong magulang o tagapangalaga sakaling isa kang menor de edad o wala kang ganap na kapasidad para sa sibil na pag-aasal alinsunod sa batas ng iyong rehiyon; (iii) Ang paggamit mo sa Software o pagtanggap mo sa Kasunduang ito ay ipagpapalagay na natugunan mo ang probisyon sa unang talata ng seksyong ito o nakahingi ka ng pahintulot mula sa iyong magulang o tagapangalaga.</p>
<p>
    <b><font style="line-height:3" size="3">2.PAGBIBIGAY NG LISENSYA.</font></b>
    <br/>Sa pamamagitan nito, binibigyan ka ng vivo ng hindi eksklusibo, hindi naililipat, at limitadong lisensya para i-install, i-access, gamitin, patakbuhin, o i-update ang Software sa Device na ito, na napapailalim sa mga tuntunin at kundisyong nakapaloob rito.</p>
<p>
    <b><font style="line-height:3" size="3">3. MGA PAGHIHIGPIT SA LISENSYA.</font></b>
    <br/>Maliban sa hangganang tahasan at malinaw na pinahihintulutan ng vivo o sa hangganang tahasang ipinagbabawal ng naaangkop na batas ang mga paghihigpit na iyon, HINDI mo/ka: (i) babaguhin, ita-translate, ire-reverse engineer, ide-decompile, idi-disassemble ang Software, o gagawa ng mga obran hango sa Software; (ii) kokopyahin ang Software o anumang bahagi nito (maliban kung para sa back-up kapag kinukumpuni o pinapalitan, basta&apos;t ang naturang back-up o pamalit ay hindi ii-install o gagamitin sa anumang computer, at ide-delete o sisirain ito matapos ang pagkukumpuni o pagpapapalit Ang anumang kopya ng Software o ng anumang bahagi nito na gagawin mo ay ituturing na paglabag sa Kasunduang ito.); (iii) pagpaparenta, pagpapa-lease, paglilipat, o pagpapa-sublicense sa Software o sa anumang bahagi nito o paglilipat ng mga karapatan sa pag-aari nito sa iba; (iv) pag-aalis ng anumang paghahayag ng pamagat o label sa Software; (v) pagdaragdag, pag-integrate, o pagsasama ng iba pang software sa Software; (vi) pag-tamper, pagbago, o pagpapalit sa Software, pagbabago sa integridad ng Software; (vii) pagkuha sa awtoridad sa root ng mga terminal device, pag-crack sa terminal device nang mag-isa o sa pamamagitan ng third party, o pag-access, pagbago, pag-aalis, o pag-uninstall ng anumang host, o file ng system. Ang anumang naturang ipinagbabawal na paggamit ay agad na wawakas sa iyong lisensya sa Software.
    <br/>Sumasang-ayon kang gamitin lang ang Software sa paraang nakakasunod sa lahat ng naaangkop na batas, kasama ang, pero hindi limitado sa, mga paghihigpit sa nauugnay na copyright at iba pang karapatan sa intelektwal na ari-arian at/o regulasyon sa pagkontrol ng pag-export.
    <br/>Igagalang mo ang intelektwal na ari-arian ng vivo o ng mga kumpanyang affiliated rito, o ng alinman sa mga tagapaglisensya at supplier nito sa buong mundo, at na gagamitin mo lang ang Software para sa mga personal at hindi pangkomersyong layunin. Hindi ninyo gagamitin ang Software sa anumang paraan para magbigay, o maging bahagi, ng anumang komersyal na serbisyo o application.</p>
<p>
    <b><font style="line-height:3" size="3">4. TITULO.</font></b>
    <br/>Ang titulo, pagmamay-ari, mga karapatan, at karapatan sa intelektwal na ari-arian sa at para sa Software ay mapupunta at ibibigay sa vivo o sa mga kumpanyang affiliated rito o sa mga tagapaglisensya at supplier nito sa buong mundo sa loob ng hindi nakatakdang tagal ng panahon o gaya ng naaangkop. Ang titulo, mga karapatan sa pagmamay-ari, at karapatan sa intelektwal na ari-arian sa at para sa content na naa-access sa pamamagitan ng Software ay papanatilihin ng naaangkop na may-ari ng content at puwedeng protektahan ng naaangkop na copyright o iba pang batas. Ang lisensyang ito ay HINDI nagbibigay sa iyo ng mga karapatan sa naturang content.</p>
<p>
    <b><font style="line-height:3" size="3">5. MGA UPDATE NG SOFTWARE</font></b>
    <br/>Maaaring gawing available sa iyo ng vivo ang mga update sa Software, kung saan maaaring kasama, nang walang limitasyon, ang mga na-upgrade na bersyon ng operation system o iba pang software o mga serbisyo, pantulong, at mga pagpapaganda at pagpapahusay sa mga feature at functionality, naka-add on na component, mga pagpapahusay ng bug, pag-delete ng bahagi ng Software o pagpapahinto sa bahagi ng mga serbisyo (lalo na kapag naturing na out-of-date, hindi wasto o hindi ligtas o bilang error, malfunction, o mga bug) (sa pangkalahatan, &quot;Mga Update&quot;). Ang Mga Update ay idinisenyo para pahusayin ang performance at kaligtasan sa Device na ito, o, batay sa availability ng bersyon ng iyong system, para matugunan ang mga functional na pangangailangan sa pag-customize ng mga mobile network operator. Kinikilala at sinasang-ayunan mo na sa ilang limitadong sitwasyon sa pagtugon sa panganib, kapag itinuturing naming kinakailangan, maaaring kaming magsagawa ng ilang pag-delete sa bahagi ng Mga Update nang walang paunang pag-abiso sa iyo, halimbawa, kung ang pag-upgrade sa operation system na na-download mo ngunit hindi mo na-install ay napag-alamang may matinding panganib sa kaligtasan, maaari naming alisin ang package sa pag-install mula sa Device na ito nang walang paunang pag-abiso sa iyo upang maiwasan ang mga panganib. Kung ie-enable mo ang function ng awtomatikong pag-download ng Mga Update (nang ganap o hindi ganap) o kung may ie-enable kang isang katulad na function, awtomatikong mada-download ang Mga Update sa Device na ito para masubaybayan mo ang pinakabagong bersyon; kung idi-disable mo ang naturang function, puwedeng kailanganin mong manual na i-download ang Mga Update – gayunpaman, sa ganitong sitwasyon, posibleng makatanggap ka pa rin ng notification tungkol sa Mga Update. Bukod pa rito, kung ie-enable mo ang function ng awtomatikong pag-install ng Mga Update (nang ganap o hindi ganap) o kung may ie-enable kang isang katulad na function, awtomatikong mai-install ang Mga Update, halimbawa, kung hindi mo ginagamit ang Device na ito sa gabi. Nalalapat ang Kasunduang ito sa lahat ng na-download, na-install, o nagamit nang Update, maliban na lang kung mangingibabaw rito ang isang na-upgrade nang bersyon na nabanggit sa dokumentong ito.</p>
<p>
    <b><font style="line-height:3" size="3">6. SOFTWARE NG THIRD-PARTY</font></b>
    <br/>Maaaring kasama sa Device na ito ang ilang software, application, o serbisyo ng third-party (&quot;Software ng Third-Party&quot;). Kinikilala at sinasang-ayunan mo na walang inaakong responsibilidad ang vivo sa pagbibigay ng suporta para sa anumang Software ng Third-Party, at hindi nito ginagarantiya na papanatilihin ng Software ng Third-Party ang availability nito sa lahat ng pagkakataon. Hindi kailanman nito bubuuin ang tuwiran at ipinahiwatig na garantiya ng vivo hinggil sa Software ng Third-Party o sa nauukol na mga third party, at walang pananagutan ang vivo para sa anumang content, serbisyo, o anumang iba pang materyal na ibinibigay ng mga third party. Bukod pa rito ay kinikilala at sinasang-ayunan mo na ang paggamit ng anumang Software ng Third-Party ay mapapailalim sa naaangkop na kasunduan sa paglilisensya, patakaran sa privacy, at/o iba pang kasunduan tungkol sa nauukol na third party. Ang iyong paggamit ng Software ng Third-Party ay nakasalalay sa iyong sariling pagpapasya. <strong>Hanggang sa sukdulang pinapahintulutan ng naaangkop na batas, walang pananagutan ang vivo sa anumang Software ng Third-Party at wala itong magiging pananagutan para sa paggamit mo ng Software ng Third-Party.</strong></p>
<p>
    <b><font style="line-height:3" size="3">7. PAGTATATWA AT LIMITASYON NG PANANAGUTAN</font></b>
    <br/><strong>Walang anuman sa clause na ito ang naglalayong ibukod o limitahan ang anumang karapatan o garantiya sa mga customer na hindi puwedeng ibukod o limitahan sa ilalim ng batas, kasama ang, nang walang limitasyon, anumang karapatan ng consumer o garantiya sa mga customer sa ilalim ng mga batas kaugnay ng pagprotekta ng consumer sa hurisdiksyon ng iyong tirahan.</strong>
    <br/><strong>Hangga&apos;t pinahihintulutan ng batas, ang inyong tangi at ekslusibong remedyo, at tanging pananagutan ng vivo, para sa anumang paglabag sa anumang mga tuntuning ipinahihiwatig ng batas na hindi puwedeng ibukod o limitahan (kasama ang anumang mga karapatan ng consumer o garantiya sa mga customer sa ilalim ng mga batas hinggil sa pagprotekta ng consumer ng hurisdiksyon ng iyong tinitirhan) ay malilimita sa isa o higit pa sa sumusunod (na sasailalim sa tanging pagpapasya ng vivo): (i) hinggil sa mga produkto, pagpapalit o pagkukumpuni sa mga produkto o pagbabayad sa mga gastusin ng pagpapapalit o pagpapakumpuni sa mga produkto; at (ii) hinggil sa mga serbisyo, pagre-resupply sa mga serbisyo o pagbabayad ng mga gastusin ng pagpapa-resupply sa mga serbisyo</strong>
        <br/><strong>Alinsunod sa mga talata sa itaas sa clause na ito, hangga&apos;t pinahihintulutan ng batas, ibinibigay ang software nang &quot;as is&quot; nang walang anumang uri ng warranty. Bukod pa riyan, hangga&apos;t pinahihintulutan ng batas, itinatatwa ng vivo at mga affiliated na kumpanya nito at mga licensor at supplier nila sa buong mundo ang lahat ng pagkakatawan at warranty, tahasan man o ipinapahiwatig, kasama nang walang limitasyon ang anumang pagkakatawan o warranty ng merchantability, pagiging husto para sa isang partikular na layunin, at non-infringement, at anumang mga pagkakatawan at warranty na: (i) matutugunan ng serbisyo ang mga partikular mong pangangailangan; (ii) maibibigay ang serbisyo sa paraang tuloy-tuloy, napapanahon, secure, o hindi depektibo; (iii) tumpak at maaasahan ang impormasyong nakukuha mo sa iyong paggamit sa software o ng anumang serbisyo; o (iv) maiwawasto ang anumang depekto o error ng anumang software bilang bahagi ng aming serbisyo. Hindi bina-bind ng vivo ang iyong network operator, samakatuwid ay hindi maoobliga ang vivo na garantiyahin ang coverage o availability ng network o kalidad ng mga serbisyong ibinibigay ng iyong network operator. Hanggang sa sukdulang pinapahintulutan ng batas, ikaw ang magiging responsable para sa lahat ng panganib na puwedeng magmula sa paggamit o performance ng software. Hanggang sa sukdulang pinapahintulutan ng batas, ikaw ang magiging responsable para sa anumang pinsala sa device na ito o anumang pagkawala ng data o content na magmumula sa paggamit mo ng anumang third-party na serbisyo. Hindi kailanman mananagot ang vivo at ang mga kumpanyang affiliated rito at ang mga tagapaglisensya at supplier nito sa buong mundo para sa anumang consequential, incidental, hindi direkta, espesyal, punitive, o iba pang pinsala (kasama ang, nang walang limitasyon, mga pinsalang dulot ng pagkawala ng mga kita sa negosyo, abala sa negosyo, pagkawala ng impormasyon ng negosyo, o iba pang pecuniary na pagkawala) na magmumula sa kasunduang ito o sa paggamit sa o kawalan ng kakayahan na gamitin ang software o ang anumang bahagi nito, kahit na ipinabatid sa vivo o sa mga kumpanyang affiliated rito o sa mga tagapaglisensya o supplier nito sa buong mundo ang posibilidad na mangyari ang mga nabanggit na pinsala, hindi mananagot ang vivo para sa anumang hindi nararapat o ilegal na paggamit ng anumang produkto, serbisyo, feature, o functionality na ibinibigay ng vivo. Hanggang sa sukdulang pinapahintulutan ng batas, hindi lalampas ang kabuuang pananagutan ng vivo para sa anumang pinsala sa ilalim ng kasunduang ito sa presyo sa pagbili na binayaran mo para sa device na binili mo. Dapat kang sumunod sa lahat ng naaangkop na umiiral na batas kapag ginagamit mo ang anumang produkto, serbisyo, o functionality na ibinibigay ng vivo. Puwedeng maging pag-aari mo ang karapatan ng ibang customer, na hindi maaapektuhan ng mga tuntunin at kundisyong nakapaloob dito. Kung posibleng walang bisa o hindi puwedeng ipatupad ang ilan sa mga tuntunin at kundisyon sa ilalim ng mga batas ng hurisdiksyon sa iyong tirahan, lilimitahan ang pananagutan ng vivo para sa anumang kawalan ng bisa o kawalan ng kakayahang maipatupad sa minimum na sukdulang pinapahintulutan ng mga nabanggit na batas.</strong></p>
<p>
    <b><font style="line-height:3" size="3">8. KONTROL SA PAG-EXPORT</font></b>
    <br/>Hindi mo maaaring gamitin o i-export o kaya muling i-export ang Software maliban kung pinapahintulutan ng naaangkop na batas at ng mga nauugnay na batas ng hurisdiksyon kung saan nakuha ang Software.</p>
<p>
    <b><font style="line-height:3" size="3">9. PAGPAPAWALANG-SALA</font></b>
    <br/>Sumasang-ayon kang hindi papanagutin, ipawalang-sala, at ipagtanggol ang vivo, ang mga opisyal, direktor, at empleyado nito, mula at laban sa anumang pagkalugi, pinsala, multa, at gastusin (kasama ang, pero hindi limitado sa, mga bayarin sa mga abugado at gastusin sa transportasyon) na magmumula o nauugnay sa anumang claim na (i) lumabag ka sa karapatan ng isang third party o sa naaangkop na batas sa pamamagitan ng pagtingin, pag-download, pag-encode, pag-compress, pagkopya, o pagpapadala ng anumang materyales (bukod pa sa mga materyales na ibinibigay ng vivo para sa paggamit na pinapahintulutan sa dokumentong ito) kaugnay ng Software, o na (ii) lumabag ka sa anumang tuntunin o kundisyon ng Kasunduang ito. Para maiwasan ang alinlangan, babawasan ang pananagutan sa ilalim ng clause na ito, para sa anumang pagkalugi, pinsala, multa, o gastusin sa proportionate na paraan, hanggang sa sukdulang ang vivo ang nagdulot sa mga nabanggit na pagkalugi, pinsala, multa, o gastusin.</p>
<p>
    <b><font style="line-height:3" size="3">10. PAGWAWAKAS</font></b>
    <br/>Awtomatikong wawakasan ang Kasunduang ito nang walang paunang abiso ng pagwawakas kung hindi mo masusunod ang anumang tuntunin at kundisyong nakapaloob dito.</p>
<p>
    <b><font style="line-height:3" size="3">11. MGA UMIIRAL NA BATAS AT HURISDIKSYON</font></b>
    <br/>Ang Kasunduang ito ay sasailalim sa at uunawain alinsunod sa mga batas ng iyong tinitirahan, anuman ang mga regulasyon nito sa mga hindi magkakatugmang batas. Sumasang-ayon kayo at ang vivo na tahasang hindi isama ang paglalapat ng United Nations Convention on Contracts for the International Sale of Goods. Kung matutukoy ng isang hukumang may hurisdiksyon na walang bisa o hindi puwedeng ipatupad ang anumang probisyon o bahagi ng dokumentong ito para sa anumang dahilan, ipapatupad pa rin ang ibang bahagi ng Kasunduang ito nang buong puwersa at bisa.</p>
<p>
    <b><font style="line-height:3" size="3">12. CONTACT</font></b>
    <br/>Kung mayroon kang anumang reklamo, tanong, komento o suhestyon, puwede kang sumangguni sa opisyal na website (https://www.vivo.com) ng vivo para makaugnayan ang vivo sa pamamagitan ng online na Customer Care.</p>
<p>
Copyright © 2022 vivo Mobile Communication Co., Ltd.  Nakalaan ang Lahat ng Karapatan</p>
<p>
Na-update noong Hunyo 1, 2022</p>
