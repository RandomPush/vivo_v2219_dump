<p>
    <strong>កិច្ចព្រមព្រៀងអាជ្ញាប័ណ្ណអ្នកប្រើចុងក្រោយ</strong></p>
<p>
    <strong>សំខាន់ – សូមអាន​​ដោយប្រុងប្រយ័ត្ន​​មុនពេល​ប្រើប្រាស់៖</strong></p>
<p>
កិច្ចព្រមព្រៀងអាជ្ញាប័ណ្ណអ្នកប្រើចុងក្រោយនេះ (&quot;កិច្ចព្រមព្រៀង&quot; នេះ) គឺជាកិច្ចព្រមព្រៀងស្របច្បាប់រវាងអ្នក (ជាបុគ្គល ឬអង្គភាព) និង vivo សម្រាប់សូហ្វវែរទាំងអស់ មិនថាបានដំឡើងជាមុន ឬបានទាញយក ឬ​ទទួល​បាន ដែលជាកម្មសិទ្ធិរបស់ vivo ឬក្រុមហ៊ុនបុត្រសម្ព័ន្ធរបស់ខ្លួន ឬអ្នកផ្តល់អាជ្ញាប័ណ្ណ ឬអ្នកផ្គត់ផ្គង់របស់ពួកគេ និងត្រូវបានផ្តល់​ជូនរួម​គ្នា​ជាមួយកិច្ចព្រមព្រៀងនេះ និងទាក់ទងនឹងការប្រើប្រាស់ទូរសព្ទ (&quot;ឧប​ករណ៍&quot;) នេះដោយអ្នក ដែលអាចរួមមានប្រព័ន្ធប្រតិបត្តិការ សមាសភាគ សម្ភារ ព្រមទាំងឯកសារដែលពាក់ព័ន្ធនានា (មិនថាស្ថិតនៅក្នុងទម្រង់​មួយណា) (ហៅជារួមថា &quot;សូហ្វវែរ&quot;)។</p>
<p>
&quot;យើង&quot; ឬ &quot;vivo&quot; ដែលត្រូវបានហៅនៅទីនេះ មានន័យថាជាក្រុមហ៊ុន vivo Mobile Communication Co., Ltd. ដែលមានទីតាំងស្ថិតនៅផ្ទះលេខ 1 ផ្លូវ vivo, Chang’an, Dongguan, Guangdong Province ដែល​មាន​​កូដ​ឥណ​ទាន​សង្គម​រួមគឺលេខ 91441900557262083U ចុះ​បញ្ជីដោយ​រដ្ឋបាល​ត្រួត​ពិនិត្យទីផ្សារ​នៃទីក្រុង​តុងហ្គួន។</p>
<p>
    <strong>សកម្មភាពរបស់អ្នកក្នុងការបើកដំណើរការ ការប្រើ​ប្រាស់ ការទាញយក ការ​​ដំឡើង ឬការធ្វើបច្ចុប្បន្នសូហ្វវែរនេះនឹងត្រូវចាត់ទុកថា អ្នកព្រម​ទទួល​យក​លក្ខ​ខណ្ឌ​នៃកិច្ចព្រមព្រៀងនេះ។</strong></p>
<p>
    <strong>បើសិនជាអ្នកស្ទាក់ស្ទើរមិនយល់ព្រមតាមលក្ខខណ្ឌនៃកិច្ចព្រមព្រៀងនេះ សូមកុំប្រើ​ឧបករណ៍ ឬសូហ្វវែរនេះ ឬទាញយក ឬដំឡើងបច្ចុប្បន្ន​របស់សូហ្វវែរនេះ។ បើអ្នកបានទិញ​​​ឧបករណ៍នេះ​ក្នុងពេលថ្មីៗនេះ ហើយ​អ្ន​ក​មិន​យល់​ព្រម​នឹង​លក្ខខណ្ឌ​នៃកិច្ចព្រមព្រៀងនេះទេ ក្នុងករណីដែលត្រូវតាម​គោលការណ៍​បង្វិល​ប្រាក់សងវិញរបស់ vivo អ្នកអាច​បញ្ជូនឧបករណ៍នេះដោយមាន​សូហ្វវែរ​បង្កប់នៅក្នុងនោះ និង​វត្ថុភ្ជាប់ជាមួយផ្សេងៗទៀត (ដូចជាឯកសារ និងប្រអប់) ត្រឡប់ទៅឲ្យ vivo ឬ​អ្នកចែកចាយដែលទទួលសិទ្ធិអនុញ្ញាតពី vivo ប្រតិបត្តិករ ឈ្មួញ ឬហាងលក់រាយ​ដែល​អ្នកបានទិញឧបករណ៍​នេះ​មក​។</strong></p>
<p>
    <strong>សូហ្វវែរប្រភពកូដបើកចំហ</strong></p>
<p>
សូហ្វវែររាប់បញ្ចូលឯកសារសូហ្វវែរដែលស្ថិតក្រោមកិច្ចព្រមព្រៀងអាជ្ញាប័ណ្ណប្រភពកូដបើកចំហ។ ឯកសារសូហ្វវែរប្រភពកូដបើកចំហទាំងនោះស្ថិតក្រោមសេចក្តីជូនដំណឹង និងលក្ខខណ្ឌផ្សេងៗទៀតដែលត្រូវបានយោងនៅក្នុងផ្នែកនេះ និងត្រូវ​បា​ន​ផ្តល់ជូនតាមមូលដ្ឋាន &quot;ដូចមានស្រាប់&quot; ដល់កម្រិតអតិបរមាដែល​បាន​អនុញ្ញាតតាមច្បាប់ជាធរមាន។</p>
<p>
សម្រាប់ឯកសារប្រភពកូដបើកចំហដែលមាននៅទីនេះ សូមចូលទៅកាន់ &quot;អាជ្ញាប័ណ្ណប្រភពកូដបើកចំហ&quot; នៅក្នុងការកំណត់លើឧបករណ៍សម្រាប់​លក្ខ​ខណ្ឌពាក់ព័ន្ធនឹងការរក្សាសិទ្ធិ និងការផ្តល់អាជ្ញាប័ណ្ណ (ប្រសិនបើ​អ្នក​មានបញ្ហាក្នុងការស្វែងរកលក្ខខណ្ឌពាក់ព័ន្ធនឹងការរក្សាសិទ្ធិ និងការ​ផ្តល់​អាជ្ញាប័ណ្ណ សូមទាក់ទងផ្នែកសេវាអតិថិជនរបស់យើង)។ អ្នកអាចទទួលបានច្បាប់ចម្លងនៃអាជ្ញាប័ណ្ណកម្មវិធី Apache កំណែ 2.0 លើគេហទំព័រ៖ http://www.apache.org/licenses/LICENSE-2.0 ។</p>
<p>
    <b><font style="line-height:3" size="3">1. សមត្ថភាពសម្រាប់ការប្រព្រឹត្តខ្លួនជាពលរដ្ឋ</font></b>
    <br/>(i) អ្នកអះអាង និងធានាថា អ្នកមានសមត្ថភាពពេញលេញ​សម្រាប់ការ​ប្រព្រឹត្តខ្លួនជាពលរដ្ឋស្របតាមច្បាប់ក្នុងតំបន់របស់អ្នកនៅពេលអ្នកប្រើប្រាស់សូហ្វវែរ ឬយល់ព្រមតាមកិច្ចព្រមព្រៀងនេះ (ii) អ្នកមិនត្រូវ​ប្រើប្រាស់​សូហ្វវែរ ឬទទួលយកកិច្ចព្រមព្រៀងនេះដោយគ្មានការយល់ព្រម ឬការប​ញ្ជាក់​ដោយឳពុកម្តាយ ឬអាណាព្យាបាលរបស់អ្នកឡើយក្នុងករណី​ដែល​អ្នក​គឺជាអនីតិជន ឬអ្នកមិនមានសមត្ថភាពពេញលេញសម្រាប់ការ​ប្រព្រឹត្ត​ខ្លួន​ជាពលរដ្ឋស្របទៅតាមច្បាប់នៃតំបន់របស់អ្នក (iii) ការប្រើប្រាស់​សូហ្វវែរ ឬការទទួលយកកិច្ចព្រមព្រៀងនេះរបស់អ្នកនឹង​ត្រូវបានចាត់​ទុកថា​អ្នកបំពេញបានគ្រប់តាមបទប្បញ្ញត្តិ​នៅក្នុងកថាខ័ណ្ឌទីមួយ​នៃ​ផ្នែកនេះ ឬអ្នកទទួលបានការយល់ព្រមពីឳពុកម្តាយ ឬអាណាព្យាបាល​របស់អ្នក។</p>
<p>
    <b><font style="line-height:3" size="3">2. ផ្តល់អាជ្ញាប័ណ្ណ។</font></b>
    <br/>vivo សូមផ្តល់ឲ្យអ្នកនូវអាជ្ញាប័ណ្ណមានកំណត់ មិនផ្តាច់មុខ និងមិនអាច​ផ្ទេរបន្តបានដើម្បីដំឡើង ចូលប្រើ ប្រើប្រាស់ ដំណើរការ ឬធ្វើបច្ចុប្បន្នភាព​សូហ្វវែរនៅលើឧបករណ៍នេះដែលត្រូវអនុវត្តតាមលក្ខខណ្ឌដែលមាននៅក្នុងកិច្ចព្រមព្រៀងនេះ។</p>
<p>
    <b><font style="line-height:3" size="3">3. ការរឹតបន្តឹងលើអាជ្ញាប័ណ្ណ។</font></b>
    <br/>លើកលែងតែត្រូវបានអនុញ្ញាតដោយជាក់លាក់ និង ច្បាស់លាស់ដោយប្រើ vivo ឬក្នុងកម្រិតត្រូវហាមឃាត់​យ៉ាង​ច្បាស់លាស់ដោយច្បាប់ចូលជាធរមាន អ្នកមិនត្រូវ៖ (i) កែប្រែ បកប្រែ កែច្នៃ ដោះចេញ រុះរើសូហ្វវែរ ឬបង្កើតស្នាដៃចម្លងដែល​ផ្អែក​លើសូហ្វវែរ (ii) ចម្លងសូហ្វវែរ ឬផ្នែកណាមួយ (លើកលែងតែការបម្រុង​ទុកនៅពេលជួសជុល ឬប្តូរថ្មី ប្រសិនបើការបម្រុងទុក ឬការប្តូរថ្មីនេះមិន​ត្រូវ​បាន​ដំឡើង ឬប្រើនៅលើកុំព្យូទ័រណាមួយ ហើយនឹងត្រូវបានលុប ឬបំផ្លា​ញ​ភ្លាមៗបន្ទាប់ពីជួសជុល ឬប្តូរថ្មីរួច។ ច្បាប់ចម្លងផ្សេងៗទៀតទាំងឡាយដែលអ្នកធ្វើឡើងពីសូហ្វវែរ ឬផ្នែកណា​មួយត្រូវចាត់ទុកថាជាការរំលោភបំពានលើកិច្ចព្រមព្រៀងនេះ។) (iii) ជួល ជួលបន្ត ផ្ទេរ ឬចេញអាជ្ញាប័ណ្ណសូហ្វវែរបន្ត ឬផ្នែកណាមួយ ឬផ្ទេរសិទ្ធិទៅ​អ្នក​​ដទៃ (iv) យកប័ណ្ណកម្មសិទ្ធិនៃសេចក្តីប្រកាស ឬស្លាកនៅលើសូហ្វវែរ​ចេញ (v) បន្ថែម រួមបញ្ចូល ឬរួមផ្សំសូហ្វវែរផ្សេងទៀតទៅក្នុង ឬជាមួយ​សូហ្វ​វែរ​នេះ (vi) កែប្រែ ផ្លាស់ប្តូរ ឬជំនួសសូហ្វវែរ ដែលធ្វើឲ្យប៉ះពាល់ដល់ភាព​ត្រឹមត្រូវរបស់សូហ្វវែរ (vii) ទទួលបានសិទ្ធិឬសរបស់ឧបករណ៍ បំបែកឧប​ក​រណ៍​ដោយខ្លួនឯង ឬតាមរយៈភាគីទីបី ឬចូលប្រើ កែប្រែ យកចេញ ឬដកការដំឡើងឯកសារម៉ាស៊ីន ឬប្រព័ន្ធ។ រាល់ការប្រើប្រាស់ដែលត្រូវបានហាមឃាត់បែបនេះណាមួយត្រូវដកអាជ្ញាប័ណ្ណសម្រាប់សូហ្វវែររបស់អ្នកភ្លាមៗ។
    <br/>អ្នកយល់ព្រមប្រើប្រាស់តែសូហ្វវែរនេះក្នុងលក្ខណៈដែលអនុលោមតាមច្បាប់ជាធរមានទាំងអស់ ដែលមានដូចជាការរឹតបន្តឹងលើការរក្សា​សិទ្ធិដែល​ពាក់​​ព័ន្ធ និងសិទ្ធិលើកម្មសិទ្ធិបញ្ញាផ្សេងទៀត និង/ឬបទប្បញ្ញត្តិស្តីពីគ្រប់​គ្រង​ការនាំចេញជាដើម។
    <br/>អ្នកត្រូវគោរពកម្មសិទ្ធិបញ្ញារបស់ vivo ឬក្រុមហ៊ុនបុត្រសម្ព័ន្ធ ឬអ្នកចេញ​អាជ្ញាប័ណ្ណ និងអ្នកផ្គត់ផ្គង់ទូទាំងពិភពលោករបស់ពួកគេ និងត្រូវប្រើសូហ្វ​វែរនេះសម្រាប់គោលបំណងផ្ទាល់ខ្លួននិងមិនមែនគោលបំណងពាណិជ្ជកម្មឡើយ។ អ្នកមិនត្រូវប្រើសូហ្វវែរនេះតាមមធ្យោបាយណាមួយ ដើម្បីផ្តល់ ឬជាផ្នែក​មួយ​នៃសេវាកម្ម ឬកម្មវិធីពាណិជ្ជកម្មណាមួយឡើយ។</p>
<p>
    <b><font style="line-height:3" size="3">4. ប័ណ្ណកម្មសិទ្ធិ។</font></b>
    <br/>ប័ណ្ណកម្មសិទ្ធិ កម្មសិទ្ធិ សិទ្ធិ និងសិទ្ធិលើកម្មសិទ្ធិបញ្ញានៅក្នុងសូហ្វវែរ ត្រូវ​តែជា និងត្រូវបានផ្តល់ឲ្យនៅក្នុង vivo និងក្រុមហ៊ុនបុត្រសម្ព័ន្ធ ឬអ្នក​ចេញ​អាជ្ញាប័ណ្ណ និងអ្នកផ្គត់ផ្គង់ទូទាំងពិភពលោករបស់ពួកគេ និងស្ថិត​ជា​និរន្តភាព ឬតាមដែលអាចអនុវត្តបាន។ ប័ណ្ណកម្មសិទ្ធិ កម្មសិទ្ធិ សិទ្ធិ និងសិទ្ធិលើកម្មសិទ្ធិបញ្ញានៅក្នុងខ្លឹមសារ ដែល​ត្រូវបានចូលប្រើតាមរយៈសូហ្វវែរ ត្រូវរក្សាទុកដោយម្ចាស់ខ្លឹមសារដែល​អាច​អនុវត្តបាន និងអាចត្រូវបានការពារដោយ​ច្បាប់រក្សា​សិទ្ធិដែលចូល​ជាធរ​មា​ន ឬច្បាប់ផ្សេងទៀត។ អាជ្ញាប័ណ្ណនេះផ្តល់ជូនអ្នកនូវសិទ្ធិបដិសេធចំពោះខ្លឹមសារបែបនេះ។</p>
<p>
    <b><font style="line-height:3" size="3">5. បច្ចុប្បន្នភាពរបស់សូហ្វវែរ</font></b>
    <br/>vivo អាចបញ្ចេញបច្ចុប្បន្នភាពសូហ្វវែរទៅអ្នក ដែលអាចរាប់បញ្ចូល​ដោយ​គ្មានការដាក់កម្រិត ដូចជាកំណែដែលបានដំឡើងជំនាន់នៃប្រព័ន្ធ​ប្រតិ​បត្តិការ ឬសូហ្វវែរ ឬសេវាកម្មផ្សេងទៀត ការបន្ថែមទៅលើ និងការធ្វើឲ្យ​ប្រសើរ​ឡើង និងការកែលម្អលក្ខណៈពិសេស និងមុខងារ ផ្នែកជំនួយបន្ថែម ការជួសជុលកំហុស ការលុបផ្នែកនៃសូហ្វវែរ ឬការបញ្ចប់ផ្នែកនៃសេវាកម្ម (ជាពិសេសនៅពេលត្រូវបានកំណត់ថាហួសសម័យ មិនសមស្រប ឬមិន​មាន​សុវត្ថិភាព ឬជាកំហុស ដំណើរការខុសប្រក្រតី ឬកំហុស) (ជារួមហៅថា &quot;បច្ចុប្បន្នភាព&quot;)។ បច្ចុប្បន្នភាពត្រូវបានធ្វើឡើង ដើម្បីកែលម្អដំណើរការ និងសុវត្ថិភាពនៃ​ឧបករណ៍​នេះ ឬយោងទៅតាមវត្តមាននៃកំណែប្រព័ន្ធរបស់អ្នក ដើម្បី​បំពេញ​តម្រូវមុខងារតាមតម្រូវការរបស់ប្រតិបត្តិករបណ្តាញចល័ត។ អ្នកទទួលស្គាល់ និងឯកភាពថា នៅក្នុងកាលៈទេសៈមានកម្រិត​មួយ​ចំនួ​ន​នៃការដោះស្រាយហានិភ័យ ដែលយើងចាត់ទុកថាចាំបាច់ យើងអាចធ្វើ​ការ​លុបជាផ្នែកនៃបច្ចុប្បន្នភាព ដោយមិនមានការជូនដំណឹងជាមុន​ដល់​អ្នក ឧទាហរណ៍ បើសិនជាដំឡើងជំនាន់ប្រព័ន្ធប្រតិបត្តិការដែល​អ្នកបាន​ទាញយក ប៉ុន្តែមិនបានដំឡើង ត្រូវបានរកឃើញថាមានផ្ទុក​ហានិភ័យ​ផ្នែក​សុវត្ថិភាពធ្ងន់ធ្ងរ យើងអាចយកកញ្ចប់ដំឡើងចេញពីឧបករណ៍នេះ ដោយមិនមានការជូនដំណឹងជាមុនដល់អ្នក ព្រោះដើម្បីចៀសវាង​ហានិ​ភ័យ។ បើសិនជាអ្នកបើកមុខងារទាញយកបច្ចុប្បន្នភាពដោយស្វ័យប្រវត្តិ (ទាំង​មូល ឬជាផ្នែក) ឬមុខងារស្រដៀងគ្នា បច្ចុប្បន្នភាពនឹងត្រូវបានទាញយក​ដោយស្វ័យប្រវត្តិទៅលើឧបករណ៍នេះ ដូច្នេះអ្នកអាចប្រើប្រាស់កំណែចុង​ក្រោយ បើសិនជាអ្នកបិទមុខងារនោះ អ្នកប្រហែលជាចាំបាច់ត្រូវទាញយក​បច្ចុប្បន្នភាពដោយដៃ – ទោះជាយ៉ាងណាក៏ដោយ នៅក្នុងករណីនោះ ការជូនដំណឹងអំពីបច្ចុប្បន្នភាពនឹងនៅតែត្រូវបានផ្តល់ឲ្យអ្នក។ លើសពីនេះ បើសិនជាអ្នកបើកមុខងារដំឡើងបច្ចុប្បន្នភាពដោយ​ស្វ័យ​ប្រវត្តិ (ទាំងមូល ឬជាផ្នែក) ឬមុខងារស្រដៀងគ្នា បច្ចុប្បន្នភាពនឹង​ត្រូវ​បានដំឡើងដោយស្វ័យប្រវត្តិ ឧទាហរណ៍នៅពេលអ្នកមិនកំពុង​ប្រើឧប​ករណ៍នេះនៅពេលយប់។ កិច្ចព្រមព្រៀងនេះអនុវត្តលើបច្ចុប្បន្នភាពទាំងអស់ដែលត្រូវបានទាញយក ដំឡើង ឬប្រើប្រាស់ លុះត្រាតែត្រូវបានជំនួសដោយកំណែដែលបាន​ដំឡើង​ជំនាន់បន្ទាប់ពីនេះ។</p>
<p>
    <b><font style="line-height:3" size="3">6. សូហ្វវែរភាគីទីបី</font></b>
    <br/>ឧបករណ៍នេះអាចនឹងរួមមានសូហ្វវែរ កម្មវិធី ឬសេវាកម្មរបស់ភាគីទីបី (&quot;សូហ្វវែរភាគីទីបី&quot;)។ អ្នកទទួលស្គាល់ និងយល់ព្រមថា ក្រុមហ៊ុន vivo មិនទទួលខុសត្រូវក្នុង​ការ​ផ្តល់ការគាំទ្រដល់សូហ្វវែរភាគីទីបីណាមួយឡើយ ហើយមិនធានាថា សូហ្វវែរ​ភាគីទីបីនឹងបន្តមានវត្តមានគ្រប់ពេលជានិច្ចនោះទេ។ ក្នុងករណីណាក៏ដោយ វាមិនមែនជាការធានាច្បាស់លាស់ ឬជាក់លាក់ពី​ក្រុម​ហ៊ុន vivo ចំពោះសូហ្វវែរភាគីទីបី ឬភាគីទីបីពាក់ព័ន្ធ ហើយក្រុមហ៊ុន vivo មិនទទួលខុសត្រូវចំពោះខ្លឹមសារ សេវាកម្ម ឬសម្ភារផ្សេងទៀតដែល​ផ្តល់ដោយភាគីទីបីឡើយ។ អ្នកទទួលស្គាល់ និងយល់ព្រមបន្ថែមទៀតថា ការប្រើប្រាស់សូហ្វវែរ​ភាគី​ទីបី​ណាមួយត្រូវស្ថិតក្រោមកិច្ចព្រមព្រៀងអាជ្ញាប័ណ្ណចូលជាធរមាន គោល​ការណ៍​ឯកជនភាព និង/ឬកិច្ចព្រមព្រៀងផ្សេងទៀតរបស់ភាគីទីបី​ពាក់​ព័ន្ធ។ ការប្រើប្រាស់សូហ្វវែររបស់ភាគីទីបីគឺជាបន្ទុករបស់អ្នកទទួលខុសត្រូវចំពោះហានិភ័យ។ <strong>តាមកម្រិតអតិបរមាដែលបានអនុញ្ញាតតាមច្បាប់ជាធរមាន ក្រុមហ៊ុន vivo មិនទទួលខុសត្រូវចំពោះសូហ្វវែរភាគីទីបីណាមួយឡើយ ហើយក៏​នឹង​មិនទទួលខុសត្រូវចំពោះការប្រើប្រាស់សូហ្វវែរភាគីទីបីដោយអ្នកដែរ។</strong></p>
<p>
    <b><font style="line-height:3" size="3">7. សេចក្តីថ្លែងបដិសេធ និងដែនកំណត់នៃការទទួល​ខុស​ត្រូវ</font></b>
    <br/><strong>គ្មានខ្លឹមសារណាមួយនៅក្នុងប្រការនេះ​មានគោលបំណង​មិនរាប់បញ្ចូល ឬដាក់កម្រិតសិទ្ធិរបស់អ្នកប្រើប្រាស់ ឬធានាដល់អតិថិជន​ថាមិន​អាច​ត្រូវ​បានមិនរាប់បញ្ចូល ឬដាក់កម្រិតតាមច្បាប់ ដែលមានដូចជាសិទ្ធិអ្នក​ប្រើ​ប្រាស់ ឬការធានាដល់អតិថិជនតាមច្បាប់ ទាក់ទងនឹងការ​ការពារ​អ្នក​ប្រើប្រាស់ក្នុងដែនសមត្ថកិច្ចនៃទីតាំងលំនៅរបស់អ្នកនោះឡើយ។</strong>
    <br/><strong>តាមកម្រិតដែលបានអនុញ្ញាតតាមច្បាប់ ដំណោះស្រាយតែមួយ និង​ផ្តាច់​មុខរបស់អ្នក និងការទទួលខុសត្រូវតែមួយគត់របស់ក្រុមហ៊ុន vivo សម្រា​ប់​ការរំលោភបំពានលើលក្ខខណ្ឌណាមួយដែលបានបញ្ជាក់ដោយច្បាប់ ដែល​មិនអាចមិនរាប់បញ្ចូល ឬដាក់កម្រិត (រួមមានសិទ្ធិអ្នកប្រើប្រាស់ ឬការ​ធា​នា​ដល់អតិថិជនតាមច្បាប់ ដែលទាក់ទងទៅនឹងការការពារអ្នក​ប្រើប្រាស់​ក្នុងដែនសមត្ថកិច្ចនៃទីតាំងលំនៅរបស់អ្នក) នឹងត្រូវបានដាក់​កម្រិត​មក​នៅមួយ ឬច្រើននៃចំណុចដូចខាងក្រោម (ត្រូវកំណត់ទៅតាម​ការស​ម្រេច​ទាំងស្រុងរបស់ក្រុមហ៊ុន vivo)៖ (i) ទាក់ទងនឹងផលិតផល ការប្តូរ ឬជួសជុលផលិតផល ឬការបង់ថ្លៃចំណា​យលើការប្តូរផលិតផលថ្មី ឬជួសជុល និង (ii) ទាក់ទងនឹងសេវាកម្ម ការផ្គត់​ផ្គង់សេវាកម្មឡើងវិញ ឬការបង់ថ្លៃចំណាយដើម្បី​ឲ្យផ្គត់ផ្គង់សេវាកម្ម​ឡើង​វិញ។</strong>
        <br/><strong>ដោយគោរពតាមកឋាខណ្ឌខាងលើនៅក្នុងប្រការនេះ តាមកម្រិតដែល​បាន​អនុញ្ញាតតាមច្បាប់ សូហ្វវែរត្រូវបានផ្តល់ជូន &quot;ដូចមានស្រាប់&quot; ដោយ​មិន​មានការធានាណាមួយឡើយ។ ក្រុមហ៊ុន vivo និងក្រុមហ៊ុនបុត្រ​សម្ព័ន្ធ​របស់ខ្លួន និងអ្នកចេញអាជ្ញាប័ណ្ណ ព្រមទាំងអ្នកផ្គត់ផ្គង់ទូទាំងពិភព​លោ​ក​របស់ពួកគេធ្វើការប្រកែកបន្ថែមទៀតថា តាមកម្រិតដែលបាន​អនុ​ញ្ញាត​តាមច្បាប់ ការតំណាង និងការធានានៃសមត្ថភាពអាចលក់ដូរបាន ភាពស័ក្តិសមតាមគោលបំណងជាក់លាក់ និងច្បាស់លាស់ និងការមិន​រំលោភបំពាន និងការតំណាង និងការធានាណាមួយដែល៖ (i) សេវាកម្មនឹងបំពេញតាមតម្រូវការជាក់លាក់របស់អ្នក (ii) សេវាកម្ម​នឹង​ត្រូវបានផ្តល់ជូនក្នុងលក្ខណៈមានជាបន្តបន្ទាប់ ទាន់ពេលវេលា មានសុវត្ថិ​ភាព ឬមិនមានបញ្ហា (iii) ព័ត៌មានដែលអ្នកទទួលបានក្នុងអំឡុង​ការប្រើ​ប្រាស់សូហ្វវែរដោយអ្នក ឬសេវាកម្មណាមួយគឺត្រឹមត្រូវ និងអាចទុកចិត្ត​បាន ឬ (iv) បញ្ហា ឬកំហុសនៃសូហ្វវែរទាំងឡាយ នឹងត្រូវបានដោះស្រាយ​ជា​ផ្នែកមួយនៃសេវាកម្មរបស់យើង។ ក្រុមហ៊ុន vivo មិនចងភ្ជាប់ប្រតិបត្តិ​ករបណ្តាញរបស់អ្នកទេ ដូច្នេះក្រុមហ៊ុន vivo មិនមានកាតព្វកិច្ចធានា​ការ​គ្របដណ្តប់បណ្តាញ ឬភាពអាចប្រើប្រាស់បាន ឬគុណភាពនៃ​សេវាក​ម្ម​ដែលផ្តល់ឲ្យដោយប្រតិបត្តិករបណ្តាញរបស់អ្នកឡើយ។ តាមកម្រិតដែលបានអនុញ្ញាតតាមច្បាប់ ហានិភ័យទាំងមូល​ដែលកើតចេញពី​ការប្រើប្រាស់ ឬដំណើរការរបស់សូហ្វវែរ​គឺស្ថិតនៅលើអ្នក។ តាមកម្រិតដែលបានអនុញ្ញាតតាមច្បាប់ ការខូចខាតណាមួយលើ​ឧបករ​ណ៍​នេះ ឬការបាត់បង់ទិន្នន័យ ឬខ្លឹមសារដែលកើតចេញពីការប្រើ​ប្រាស់​សេវាកម្មភាគីទីបីណាមួយដោយអ្នកនឹងជាបន្ទុករបស់អ្នកទទួលខុសត្រូវចំពោះហានិភ័យ។ មិនថាស្ថិតនៅក្នុងកាលៈទេសៈណា ក្រុមហ៊ុន vivo និងក្រុមហ៊ុនបុត្រ​សម្ព័ន្ធ​របស់ខ្លួន និងអ្នកចេញអាជ្ញាប័ណ្ណ ព្រមទាំងអ្នកផ្គត់ផ្គង់ទូទាំងពិភព​លោ​ក​របស់ពួកគេមិនត្រូវទទួលខុសត្រូវលើការខូចខាតជាលទ្ធផល បន្ទាប់​បន្សំ​ ដោយប្រយោល ពិសេស ទណ្ឌកម្ម ឬការខូចខាតផ្សេងៗទៀត (ដែល​រួមមានដូចជាការខូចខាតសម្រាប់ការខាតបង់ប្រាក់ចំណេញអាជីវកម្ម ការរំខានអាជីវកម្ម ការបាត់បង់ព័ត៌មានអាជីវកម្ម ឬការខាតបង់​ទឹក​ប្រា​ក់ផ្សេងទៀតជាដើម) ដែលកើតចេញពីកិច្ចព្រមព្រៀងនេះ ឬការប្រើ​ប្រាស់​នៃ ឬអសមត្ថភាពក្នុងការប្រើប្រាស់សូហ្វវែរ ឬផ្នែកណាមួយឡើយ ទោះបី​ជា​ក្រុមហ៊ុន vivo ឬក្រុមហ៊ុនបុត្រសម្ព័ន្ធរបស់ខ្លួន និងអ្នកចេញ​អាជ្ញាប័ណ្ណ ព្រ​ម​ទាំងអ្នកផ្គត់ផ្គង់ទូទាំងពិភពលោករបស់ពួកគេ ត្រូវបាន​ណែនាំ​អំពី​ភាព​អាចកើតឡើងនៃការខូចខាតទាំងនោះក៏ដោយ។ ក្រុមហ៊ុន vivo មិនត្រូវ​ទទួល​ខុសត្រូវលើការប្រើប្រាស់ដែលមិនត្រឹមត្រូវ ឬខុសច្បាប់ទៅលើ​ផលិតផ​ល សេវាកម្ម លក្ខណៈពិសេស ឬមុខងារណាមួយដែលផ្តល់ដោយក្រុមហ៊ុន vivo ឡើយ។ តាមកម្រិតដែលបានអនុញ្ញាតតាមច្បាប់ ការទទួលខុសត្រូវទាំងស្រុងរបស់​ក្រុមហ៊ុន vivo ចំពោះការខូចខាតទាំងឡាយស្ថិត​នៅក្រោមកិច្ច​ព្រមព្រៀង​នេះ មិនត្រូវលើសពីតម្លៃទិញដែលអ្នកបានបង់ប្រាក់សម្រាប់ឧបករណ៍នេះ ដែលអ្នកបានទិញនោះឡើយ។ អ្នកគួរតែគោរពតាមច្បាប់ជាធរមានទាំងអស់ នៅពេលប្រើប្រាស់លក្ខណៈ​ពិសេស មុខងារ ផលិតផល ឬសេវាកម្មដែលផ្ដល់ដោយក្រុមហ៊ុន vivo។ អ្នកអាចនឹងមានសិទ្ធិរបស់អតិថិជនផ្សេងទៀត ដែលនឹង​មិនត្រូវបានប៉ះពាល់ដោយលក្ខខណ្ឌដែលមានចែងនៅទីនេះ។ ប្រសិនបើលក្ខខណ្ឌមួយចំនួនគ្មានសុពលភាព ឬមិនអាចអនុវត្តបាន​នៅ​ក្នុងដែនយុត្តាធិការនៃទីលំនៅរបស់អ្នកស្របតាមច្បាប់ ក្រោមកាលៈទេស​នេះ ការទទួលខុសត្រូវរបស់ក្រុមហ៊ុន vivo ចំពោះការគ្មានសុពលភាព ឬ​ការមិនអាចអនុវត្តបានណាមួយនឹងមានកំណត់ក្នុងកម្រិតអប្បរមាដែលបានអនុញ្ញាតដោយច្បាប់ទាំងនេះ។</strong></p>
<p>
    <b><font style="line-height:3" size="3">8. ការគ្រប់គ្រងការនាំចេញ</font></b>
    <br/>អ្ន​កនឹងមិនអាចប្រើ ឬក៏នាំចេញ​ ឬនាំចេញឡើងវិញនូវ​សូហ្វវែរបានទេ លើក​លែង​តែ​មានការអនុញ្ញាតតាមច្បាប់ជាធរមាន និងច្បាប់ពាក់ព័ន្ធ​នៅ​ក្នុងដែនយុត្តាធិការដែល​ទទួលបានសូហ្វវែរ។</p>
<p>
    <b><font style="line-height:3" size="3">9. សំណង</font></b>
    <br/>អ្នកយល់ព្រមធានាឲ្យរួចពីការទទួលខុសត្រូវ ធានាសង និងការ​ពារក្រុម​ហ៊ុន vivo មន្រ្តី នាយក និងនិយោជិតរបស់ក្រុមហ៊ុននេះឲ្យរួចផុតពីការ​ទទួ​លខុសត្រូវចំពោះការខាតបង់ ការខូចខាត ការពិន័យ និងការចំណាយ (រួមមានជាអាទិ៍ថ្លៃឈ្នួលមេធាវី និងចំណាយលើការធ្វើដំណើរ) ដែលកើត​ចេញ​ពី ឬទាក់ទងនឹងការទាមទារដែលអ្នកមាន (i) បានរំលោភលើសិទ្ធិ​របស់​ភាគីទីបី ឬច្បាប់ជាធរមានតាមរយៈការមើល ការទាញយក ការអ៊ិន​កូដ ការបង្ហាប់ ការចម្លង ឬការបញ្ជូនសម្ភារណាមួយ (ក្រៅពីសម្ភារដែល​ផ្តល់​​ដោយក្រុមហ៊ុន vivo សម្រាប់ប្រើប្រាស់ដូចដែលបានអនុញ្ញាត​នៅខាង​ក្រោម) ទាក់ទងនឹងសូហ្វវែរ ឬ (ii) បានរំលោភបំពានលើលក្ខខណ្ឌណា​មួយ​នៃ​កិច្ចព្រមព្រៀងនេះ។ ដើម្បីចៀសវាងការមានចម្ងល់ ការទទួលខុសត្រូវតាមប្រការនេះសម្រាប់​ការ​ខាតបង់ ការខូចខាត ការផាកពិន័យ ឬការចំណាយនានានឹង​ត្រូវបាន​កាត់តាមចំណែកទៅតាមកម្រិតដែលការខាតបង់ ការខូចខាត ការផាក​ពិន័យ ឬការចំណាយដែលត្រូវបានបង្កឡើងដោយក្រុមហ៊ុន vivo។</p>
<p>
    <b><font style="line-height:3" size="3">10. ការបញ្ចប់កិច្ចព្រមព្រៀង</font></b>
    <br/>កិច្ចព្រមព្រៀងនេះនឹងបញ្ចប់ដោយស្វ័យប្រវត្តិដោយគ្មានការជូនដំណឹងជាមុនអំពីការបញ្ចប់ ប្រសិនបើអ្នកមិនបានអនុវត្តតាមលក្ខខណ្ឌណាមួយ។</p>
<p>
    <b><font style="line-height:3" size="3">11. ច្បាប់គ្រប់គ្រង និងយុត្តាធិការ</font></b>
    <br/>កិច្ច​ព្រមព្រៀងនេះ​ត្រូវបានគ្រប់គ្រង​ដោយ និងបកស្រាយ​តាម​ច្បាប់​នៃ​ទី​លំ​នៅ​របស់អ្នក ដោយមិនគិតពីភាពជាន់គ្នានៃបទបញ្ញត្តិ​ច្បាប់​របស់​ខ្លួន​ឡើយ។ អ្នក និងក្រុមហ៊ុន vivo យល់ព្រមបដិសេធជាក់ច្បាស់នូវការអនុវត្តអនុ​សញ្ញា​​អង្គការសហប្រជាជាតិស្តីពីកិច្ចសន្យាសម្រាប់​ការលក់ទំនិញ​ជាលក្ខ​ណៈអន្ដរជាតិ។ ប្រសិនបើហេតុផលណាមួយដែលតុលាការមានដែនសមត្ថកិច្ចរកឃើញថាបទប្បញ្ញត្តិ ឬចំណែកណាមួយនៃកិច្ចព្រម​ព្រៀងនេះ មិនមានសុពលភាព មិនអាច​អនុវត្តបាន ប្រការផ្សេងទៀតនៃ​កិច្ច​ព្រមព្រៀងអាជ្ញាប័ណ្ណនេះនៅតែបន្ត​មានប្រសិទ្ធភាព និង​មានសុពលភាពដដែល។</p>
<p>
    <b><font style="line-height:3" size="3">12. ទំនាក់ទំនង</font></b>
    <br/>ប្រសិនបើអ្នកមានបណ្ដឹង សំណួរ មតិយោបល់ ឬសំណូមពរណាមួយ អ្នកអាចមើលគេហទំព័រផ្លូវការរបស់ក្រុមហ៊ុន vivo (https://www.vivo.com) ដើម្បីទាក់ទងក្រុមហ៊ុន vivo តាមរយៈផ្នែកសេវាអតិថិជនលើបណ្ដាញ។</p>
<p>
រក្សាសិទ្ធិឆ្នាំ ©2022 ដោយ​ក្រុមហ៊ុន vivo Mobile Communication Co., Ltd. រក្សាសិទ្ធិគ្រប់យ៉ាង</p>
<p>
បានធ្វើបច្ចុប្បន្នភាពនៅថ្ងៃទី 1 ខែមិថុនា ឆ្នាំ 2022</p>
