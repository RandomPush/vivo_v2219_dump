<p>
    <strong>Licentieovereenkomst voor eindgebruikers</strong></p>
<p>
    <strong>BELANGRIJK - LEES ZORGVULDIG DOOR VÓÓR GEBRUIK:</strong></p>
<p>
Deze Licentieovereenkomst voor eindgebruikers (deze ‘Overeenkomst’) is een wettelijke overeenkomst tussen u (een persoon of een entiteit) en vivo, betreffende alle software – ongeacht of deze vooraf geïnstalleerd, gedownload of anderszins verworven is – die eigendom is van vivo of de met vivo gelieerde bedrijven, hun licentiegevers of leveranciers, en samen met deze Overeenkomst is geleverd; deze Overeenkomst heeft betrekking op uw gebruik van deze telefoon (het ‘Apparaat’). Onder de noemer software vallen het besturingssysteem, de softwarecomponenten, andere relevante materialen en documentatie in welke vorm dan ook (verder gezamenlijk aangeduid als ‘Software’).</p>
<p>
Met ‘wij’ of ‘vivo’ wordt in dit document verwezen naar vivo Mobile Communication Co., Ltd, gevestigd te No.1 vivo Rd, Chang’an, Dongguan, Guangdong, met ondernemingsnummer (Uniform Social Credit Code) 91441900557262083U, geregistreerd bij de ‘Market Supervision Administration’ van de gemeente Dongguan.</p>
<p>
    <strong>Wanneer u de Software activeert, gebruikt, downloadt, installeert of bijwerkt, wordt deze handeling beschouwd als uw aanvaarding van de voorwaarden van deze Overeenkomst.</strong></p>
<p>
    <strong>Als u niet akkoord wilt gaan met de voorwaarden van deze Overeenkomst, gebruik dit Apparaat of de Software dan niet en download of installeer de update van de Software niet. Als u het Apparaat recent hebt aangeschaft en als u niet akkoord gaat met de voorwaarden van deze Overeenkomst, en op voorwaarde dat u voldoet aan het terugbetalingsbeleid van vivo, kunt u dit Apparaat waarop de Software is ingebed en andere bijbehorende items (inclusief documentatie en verpakking) retourneren aan vivo of de door vivo geautoriseerde distributeur, operator, dealer of winkel waar u dit Apparaat hebt gekocht.</strong></p>
<p>
    <strong>Opensourcesoftware</strong></p>
<p>
De Software omvat softwarebestanden die onder bepaalde opensourcelicentieovereenkomsten vallen. Dergelijke opensourcesoftwarebestanden zijn onderworpen aan de kennisgevingen en andere voorwaarden waarnaar in deze sectie wordt verwezen en worden verstrekt zonder aanpassingen (‘as is’), voor zover toepasselijke wetgeving dit toestaat.</p>
<p>
Voor het (de) hierin opgenomen opensourcebestand(en) vindt u de relevante auteursrecht- en licentieclausules via ‘Opensourcelicentie’ in Instellingen op het Apparaat (neem contact op met onze klantenservice als u de betreffende auteursrecht- en licentieclausules niet vindt). U kunt een kopie van de Apache-licentie versie 2.0 verkrijgen op http://www.apache.org/licenses/LICENSE-2.0.</p>
<p>
    <b><font style="line-height:3" size="3">1.CIVIELRECHTELIJKE HANDELINGSBEKWAAMHEID</font></b>
    <br/>(i) Wanneer u de Service gebruikt of instemt met deze Overeenkomst, verklaart en garandeert u daarmee dat u volledig civielrechtelijk handelingsbekwaam bent in overeenstemming met de wetten van uw regio; (ii) U mag de Software niet gebruiken of deze Overeenkomst accepteren zonder de toestemming of bevestiging van uw ouder of voogd in het geval u minderjarig of niet civielrechtelijk handelingsbekwaam bent in overeenstemming met de wetgeving in uw regio; (iii) Wanneer u gebruik maakt van de Software of de Overeenkomst aanvaardt, wordt dit beschouwd als de bevestiging dat u voldoet aan de voorwaarde in de eerste paragraaf van deze sectie, of dat u toestemming hebt verkregen van uw ouder of voogd.</p>
<p>
    <b><font style="line-height:3" size="3">2.TOEKENNING VAN EEN LICENTIE.</font></b>
    <br/>vivo verleent u hierbij een niet-exclusieve, niet-overdraagbare en beperkte licentie voor het installeren, openen, gebruiken, uitvoeren of updaten van de software op dit apparaat onder voorbehoud van de hierin opgenomen voorwaarden.</p>
<p>
    <b><font style="line-height:3" size="3">3. LICENTIEBEPERKINGEN.</font></b>
    <br/>Behalve voor zover uitdrukkelijk en ondubbelzinnig door vivo toegestaan of voor zover dergelijke beperkingen uitdrukkelijk verboden zijn door de toepasselijke wetgeving, mag u de volgende dingen NIET doen: (i) de Software wijzigen, vertalen, reconstrueren (reverse-engineeren), decompileren, deassembleren of afgeleide werken op basis van de Software maken; (ii) de Software geheel of gedeeltelijk kopiëren (behalve als back-up tijdens een reparatie of vervanging, op voorwaarde dat dergelijke back-up of vervanging niet wordt geïnstalleerd of gebruikt op enige computer en dat deze onmiddellijk wordt verwijderd of vernietigd zodra de reparatie of vervanging is uitgevoerd. Elke andere kopie die u van de Software of enig deel daarvan maakt, wordt beschouwd als een schending van deze Overeenkomst.); (iii) de Software of een deel daarvan verhuren, leasen, overdragen of in sublicentie geven of anderszins rechten overdragen aan anderen; (iv) op de Software aangebrachte eigendomsverklaringen of labels verwijderen; (v) andere software aan de Software toevoegen, ermee integreren of combineren; (vi) de Software manipuleren, wijzigen of vervangen, waardoor de integriteit van de Software in het gedrang komt; (vii) het hoofdbeheer (‘root authority’) over eindapparaten verwerven, het eindapparaat zelf of met de hulp van een derde partij kraken, of toegang krijgen tot hosts of systeembestanden, deze wijzigen, verwijderen of de-installeren. Elk dergelijk verboden gebruik maakt onmiddellijk een einde aan uw licentie voor de Software.
    <br/>U stemt ermee in de Software alleen te gebruiken op een manier die voldoet aan alle toepasselijke wetten, met inbegrip van, maar niet beperkt tot beperkingen op relevante auteursrechten en andere intellectuele-eigendomsrechten en/of de regelgeving met betrekking tot exportcontrole.
    <br/>U respecteert de intellectuele eigendom van vivo, de met vivo gelieerde bedrijven en van hun licentiegevers en leveranciers wereldwijd, en gebruikt de Software alleen voor persoonlijke en niet-commerciële doeleinden. U mag de Software op geen enkele wijze gebruiken voor het leveren van, of als onderdeel van, een commerciële dienst of toepassing.</p>
<p>
    <b><font style="line-height:3" size="3">4. EIGENDOM.</font></b>
    <br/>Aanspraak, eigendom, rechten en intellectuele-eigendomsrechten in en op de Software berusten en blijven berusten bij vivo of de met vivo gelieerde ondernemingen of hun licentiegevers en leveranciers wereldwijd en tot in lengte van dagen, of zoals van toepassing. Aanspraak, eigendomsrechten en intellectuele-eigendomsrechten in en op de inhoud waartoe toegang wordt verkregen via de Software, blijven bij de betreffende eigenaar van deze inhoud en vallen onder de bescherming van het toepasselijke auteursrecht of andere relevante wetgeving. Deze licentie geeft u GEEN rechten op dergelijke inhoud.</p>
<p>
    <b><font style="line-height:3" size="3">5. UPDATES VAN DE SOFTWARE</font></b>
    <br/>vivo kan u updates van de Software beschikbaar stellen, met inbegrip van (maar niet beperkt tot) bijgewerkte versies van het besturingssysteem of andere software of diensten, aanvullingen op en verbeteringen van functies en voorzieningen, toegevoegde onderdelen, foutoplossingen, verwijdering van een deel van de Software of beëindiging van onderdelen van services (in het bijzonder indien verouderd, onjuist of onveilig geacht of in geval van fouten of storingen) (gezamenlijk ‘Updates’). De Updates zijn ontworpen om de prestaties en de veiligheid van dit Apparaat te verbeteren, of – afhankelijk van de beschikbaarheid van uw systeemversie – om te voldoen aan de functionele aanpassingsbehoeften van operatoren van een mobiel netwerk. U erkent en gaat ermee akkoord dat wij in een beperkt aantal omstandigheden waar wij dit nodig achten in verband met de risicobeheersing, een deel van de Updates kunnen verwijderen zonder voorafgaande kennisgeving aan u. Bijvoorbeeld indien een upgrade van het besturingssysteem die u hebt gedownload maar nog niet hebt geïnstalleerd grote veiligheidsrisico’s blijkt te bevatten, kunnen wij het installatiepakket verwijderen van dit Apparaat zonder voorafgaande kennisgeving aan u, om risico’s te voorkomen. Als u de functie inschakelt voor automatisch downloaden van Updates (geheel of gedeeltelijk), of een soortgelijke functie, dan worden Updates automatisch naar dit Apparaat gedownload, zodat u de laatste versie kunt volgen; Als u die functie uitschakelt, is het mogelijk dat u Updates handmatig moet downloaden – maar zelfs in dit laatste geval kunt u nog steeds de updatemeldingen ontvangen. Als u bovendien de functie inschakelt voor automatische installatie van Updates (geheel of gedeeltelijk), of een soortgelijke functie, dan worden Updates automatisch geïnstalleerd, bijvoorbeeld ’s nachts, wanneer u het Apparaat niet gebruikt. Deze Overeenkomst is van toepassing op alle Updates die zijn gedownload, geïnstalleerd of gebruikt, tenzij deze zijn vervangen door een geüpgradede versie hiervan.</p>
<p>
    <b><font style="line-height:3" size="3">6. SOFTWARE VAN DERDEN</font></b>
    <br/>Dit apparaat kan bepaalde software, apps of diensten van derden bevatten (‘Software van derden’). U erkent en gaat ermee akkoord dat vivo geen verantwoordelijkheid op zich neemt voor de support van Software van derden en niet garandeert dat Software van derden op elk moment beschikbaar zal blijven. Deze Overeenkomst houdt in geen geval expliciete of impliciete garanties vanwege vivo in met betrekking tot de Software van derden of de betreffende derden zelf, en vivo is niet aansprakelijk voor enige inhoud, diensten of andere materialen die door derden worden geleverd of verleend. Voorts erkent u en gaat u ermee akkoord dat het gebruik van Software van derden onderworpen is aan de toepasselijke licentieovereenkomst, het privacybeleid en/of andere overeenkomsten van de betreffende derde partij. Uw gebruik van Software van derden is op eigen risico. <strong>Voor zover toepasselijke wetgeving dit toestaat, is vivo niet verantwoordelijk voor Software van derden en niet aansprakelijk voor uw gebruik van Software van derden.</strong></p>
<p>
    <b><font style="line-height:3" size="3">7. VRIJWARINGSBEDING EN AFWIJZING VAN AANSPRAKELIJKHEID</font></b>
    <br/><strong>Niets in deze clausule is bedoeld voor het uitsluiten of anderszins beperken van consumentenrechten of garanties voor klanten, die volgens de wetgeving niet kunnen worden uitgesloten of beperkt – met inbegrip van, maar niet beperkt tot de rechten of garanties die onder het consumentenrecht vallen in het rechtsgebied van uw woonplaats.</strong>
    <br/><strong>In geval van een schending van enige voorwaarde die in de wet wordt geïmpliceerd en die niet kan worden uitgesloten of beperkt (inclusief de rechten of garanties die in het consumentenrecht of de wetgeving van uw woonplaats zijn vastgelegd) – en voor zover wettelijk toegestaan – blijft het enige en exclusieve rechtsmiddel dat u ter beschikking staat en wordt de aansprakelijkheid van vivo beperkt tot een of meer van de volgende (door vivo volledig naar eigen goeddunken vast te stellen): (i) indien het gaat over producten, de vervanging of reparatie van de betreffende producten, of de vergoeding van de kosten voor het laten vervangen of repareren van deze producten; en (ii) indien het gaat over diensten, het opnieuw leveren van de diensten of het betalen van de kosten voor het opnieuw laten leveren van de diensten.</strong>
        <br/><strong>Behoudens de bovenstaande paragrafen in deze clausule en voor zover wettelijk toegestaan, wordt de software geleverd zonder aanpassingen (‘as is’) en zonder enige vorm van garantie. vivo en de met vivo gelieerde ondernemingen en hun licentiegevers en leveranciers wereldwijd wijzen verder, en voor zover wettelijk toegestaan, alle uitdrukkelijke of impliciete verklaringen, toezeggingen en garanties af – met inbegrip van, maar niet beperkt tot, enige verklaring, toezegging of garantie betreffende de verhandelbaarheid, geschiktheid voor een bepaald doel en niet-inbreuk, noch betreffende de volgende omstandigheden: (i) dat de service zal voldoen aan enige specifieke behoeften die u hebt; (ii) dat de service ononderbroken, tijdig en veilig zal worden verleend, zonder storingen of defecten; (iii) dat de informatie die u tijdens het gebruik van de software of van enige service verkrijgt nauwkeurig en betrouwbaar is; (iv) dat enig defect of fout in de software zal worden rechtgezet of hersteld als onderdeel van onze service. vivo heeft geen zeggenschap over uw netwerkaanbieder, daarom kan vivo er niet toe worden verplicht om netwerkdekking te garanderen, noch de beschikbaarheid of de kwaliteit van de door uw netwerkaanbieder geleverde diensten. Voor zover wettelijk toegestaan, blijft het volledige risico dat voortvloeit uit het gebruik of de prestaties van de software bij u. Voor zover wettelijk toegestaan, is schade aan dit apparaat of verlies van gegevens of inhoud als gevolg van uw gebruik van een service die door een derde wordt aangeboden, voor uw eigen rekening. In geen geval kunnen vivo, de met vivo gelieerde ondernemingen, hun licentiegevers en leveranciers wereldwijd aansprakelijk worden gesteld voor enige gevolgschade, incidentele, indirecte, speciale, punitieve of andere schade van welke aard dan ook (met inbegrip van, maar niet beperkt tot, schade voor verlies van bedrijfswinsten, onderbreking van de bedrijfsactiviteiten, verlies van bedrijfsinformatie, of enig ander financieel verlies), die voortvloeit uit deze overeenkomst, of uit het gebruik of het niet kunnen gebruiken van de software of een deel daarvan, de documentatie of de inhoud – zelfs niet als vivo, de met vivo gelieerde ondernemingen of hun licentiegevers en leveranciers wereldwijd op de hoogte waren gesteld van de mogelijkheid dat dergelijke schade zich zou kunnen voordoen. vivo is niet verantwoordelijk voor enig onrechtmatig of illegaal gebruik van een product, service, functie of functionaliteit die door vivo wordt geleverd. Voor zover wettelijk toegestaan kan de totale aansprakelijkheid van vivo voor eventuele schade onder deze Overeenkomst nooit hoger zijn dan de aankoopprijs van dit door u aangeschafte apparaat. Bij elk gebruik van een functie, functionaliteit of dienst die door vivo wordt geleverd, moet u zich houden aan alle toepasselijke geldende wetgeving. Het is mogelijk dat u als klant andere rechten hebt, die niet worden beïnvloed door de bepalingen en voorwaarden in deze Overeenkomst. Als een aantal van de voorwaarden en bepalingen volgens de in uw rechtsgebied geldende wetten ongeldig of niet-afdwingbaar zijn, zal de aansprakelijkheid van vivo voor deze ongeldigheid of niet-afdwingbaarheid in dergelijke omstandigheden beperkt zijn tot de minimale mate die door de voornoemde wetten is toegestaan.</strong></p>
<p>
    <b><font style="line-height:3" size="3">8. EXPORTCONTROLE</font></b>
    <br/>U mag de Software niet gebruiken of anderszins exporteren of herexporteren, behalve voor zover dit is toegestaan door de toepasselijke wetgeving en de relevante wetten van het rechtsgebied waarin de Software is verkregen.</p>
<p>
    <b><font style="line-height:3" size="3">9. VRIJWARINGSBEDING</font></b>
    <br/>U gaat ermee akkoord om vivo, zijn werknemers, kaderleden en management te vrijwaren, schadeloos te stellen en te verdedigen tegen alle verliezen, schade, boetes en onkosten (met inbegrip van, maar niet beperkt tot, advocatenhonoraria en reiskosten) die voortvloeien uit of verband houden met claims dat u (i) het recht van een derde of de toepasselijke wetgeving hebt geschonden door het weergeven, downloaden, versleutelen, comprimeren, kopiëren of verzenden van aan de software gerelateerd materiaal (met uitzondering van materiaal dat door vivo wordt geleverd voor gebruik zoals hieronder toegestaan), of dat u (ii) de voorwaarden van deze overeenkomst hebt geschonden. Om twijfel te voorkomen: de aansprakelijkheid op grond van deze clausule voor eventuele verliezen, schade, boetes of kosten wordt evenredig verminderd in de mate dat zulke verliezen, schade, boetes of kosten zijn veroorzaakt door vivo.</p>
<p>
    <b><font style="line-height:3" size="3">10. BEËINDIGING</font></b>
    <br/>Deze overeenkomst wordt automatisch en zonder voorafgaande opzegging beëindigd indien u zich niet houdt aan de voorwaarden en bepalingen van deze overeenkomst.</p>
<p>
    <b><font style="line-height:3" size="3">11. TOEPASSELIJK RECHT EN FORUMKEUZE</font></b>
    <br/>Deze Overeenkomst wordt beheerst door en geïnterpreteerd in overeenstemming met de wetgeving van uw woonplaats, zonder verwijzing naar de regels daarin ten aanzien van wetsconflicten. U en vivo komen overeen om de toepassing van het Verdrag der Verenigde Naties inzake internationale koopovereenkomsten betreffende roerende zaken (CISG) uitdrukkelijk uit te sluiten. Indien een bevoegde rechtbank om welke reden dan ook enige bepaling in zijn geheel of gedeeltelijk ongeldig of niet-afdwingbaar verklaart, blijft de rest van deze Overeenkomst volledig geldig en bindend.</p>
<p>
    <b><font style="line-height:3" size="3">12. CONTACT MET ONS OPNEMEN</font></b>
    <br/>Als u klachten, vragen, opmerkingen of suggesties hebt, kunt u naar de officiële website van vivo ((https://www.vivo.com)) gaan om contact met ons op te nemen via de online Klantenservice.</p>
<p>
Copyright vivo Mobile Communication Co., Ltd ©2022  Alle rechten voorbehouden</p>
<p>
Bijgewerkt op 1 juni 2022</p>
