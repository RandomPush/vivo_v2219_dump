<html dir="rtl">
<p>
    <strong>توافقنامه مجوز کاربر نهایی</strong></p>
<p>
    <strong>مهم – لطفاً پیش از استفاده، آن را با دقت بخوانید:</strong></p>
<p>
‏‫این توافق‌نامه مجوز کاربر نهایی (این «‎توافق‌نامه») توافقی قانونی بین شما (یا شخص حقیقی یا شخص حقوقی) و vivo برای تمام نرم‌افزارها است، چه از‌ پیش ‌نصب‌شده یا دانلود‌شده یا به دست آمده از طریقی دیگر، به مالکیت vivo، شرکت‌های وابسته‌، مجوزدهندگان یا تأمین‌کنندگانشان، و ارائه‌شده همراه با این توافق‌نامه و در رابطه با استفاده از این تلفن («دستگاه») که ممکن است شامل سیستم عامل، مؤلفه‌ها و مطالب و اسناد مرتبط (به هر شکلی) باشد (که جمعاً «نرم‌افزار» نامیده می‌شود).</p>
<p>
از اینجا به بعد، استفاده از واژه «ما» یا «vivo» به vivo Mobile Communication Co., Ltd.‎ به آدرس No.1 vivo Rd., Chang’an, Dongguan, Guangdong Province با کد اعتبار اجتماعی یکپارچه 91441900557262083U ثبت‌شده توسط «اداره نظارت بر بازار Dongguan Municipality» اشاره دارد.</p>
<p>
    <strong>انجام فعال‌سازی، استفاده، دانلود، نصب یا به‌روزرسانی این نرم‌افزار توسط شما به‌منزله قبول شرایط و ضوابط این «توافق‌نامه» به حساب خواهد آمد.</strong></p>
<p>
    <strong>اگر مایل به موافقت با شرایط و مقررات این توافق‌نامه نیستید، لطفاً از این دستگاه یا نرم‌افزار استفاده نکنید یا به‌روزرسانی این نرم‌افزار را دانلود یا نصب نکنید. اگر اخیراً این دستگاه را خریداری کرده‌اید و با شرایط و ضوابط این توافق‌نامه موافق نیستید، با فرض رعایت خط‌مشی استرداد وجه vivo، می‌توانید این دستگاه که روی آن نرم‌افزار نصب شده است و سایر اقلام همراه (شامل اسناد و بسته‌بندی) را به vivo یا همان توزیع‌کننده، اپراتور، فروشنده یا فروشگاه خرده‌فروشی مجاز vivo که از آن خرید کرده‌اید، عودت دهید.</strong></p>
<p>
    <strong>نرم‌افزار متن‌باز</strong></p>
<p>
این نرم‌افزار شامل فایل‌های نرم‌افزاری تابع توافق‌نامه‌های مجوز متن باز مشخص است. اینگونه فایل‌های نرم‌افزاری متن‌باز تابع اعلان‌ها و سایر شرایط و مقرراتی هستند که در این بخش به آن‌ها اشاره می‌شود و بر اساس «همانطور که هست» تا حداکثر میزان مجازشده به‌موجب قانون حاکم ارائه می‌شوند.</p>
<p>
برای فایل‌(های) متن‌باز موجود در اینجا، جهت مشاهده بندهای مربوط به حق نسخه‌برداری و مجوز، لطفاً در قسمت تنظیمات دستگاه وارد «مجوز متن باز» شوید (اگر در یافتن بندهای مربوط به حق نسخه‌برداری و مجوز به مشکل برخوردید، لطفاً با خدمات مشتری‌مان تماس بگیرید). می‌توانید کپی مجوز Apache، نسخه ۲.۰ را در http://www.apache.org/licenses/LICENSE-2.0 به دست آورید.</p>
<p>
    <b><font style="line-height:3" size="3">۱.‏‫ اهلیت برای رفتار مدنی</font></b> <br/>(‏۱) شما اعلام و تضمین می‌کنید که مطابق با قوانین منطقه‌ای که در آن از «سرویس» استفاده می‌کنید اهلیت کامل برای رفتار مدنی را دارید، یا با این «توافق‌نامه» موافقت می‌کنید؛ (۲) در صورتی که سن شما کمتر از سن قانونی است یا اهلیت ارائه رفتار مدنی کامل مطابق با قوانین منطقه خود را ندارید، نباید بدون رضایت یا تأییدیه ولی یا سرپرست خود از این قابلیت استفاده یا با این «توافق‌نامه» موافقت کنید‬‏؛ (۳) استفاده شما از این «سرویس» یا موافقت با این «توافق‌نامه» به منزله آن است که شما شرایط موجود در بند اول این بخش را برآورده کرده یا رضایت ولی یا سرپرست خود را به‌دست آورده‌اید.‬</p>
<p>
    <b><font style="line-height:3" size="3">۲. واگذاری مجوز.</font></b> <br/>‎vivo بدین‌وسیله مجوزی غیرانحصاری، غیر قابل انتقال و محدود را برای نصب و دسترسی به نرم‌افزار موجود روی این دستگاه یا استفاده، راه‌اندازی، یا به‌روزرسانی آن تابع شرایط و ضوابط موجود در اینجا به شما واگذار می‌کند.</p>
<p>
    <b><font style="line-height:3" size="3">۳. محدودیت‌های مجوز.</font></b> <br/>به‌استثنای مواردی که به طریقی دیگر صریحاً و بدون ابهام توسط vivo مجاز شده باشند یا مواردی که اینگونه محدودیت‌ها به‌طور روشن به‌موجب قوانین حاکم منع شده باشند، نباید: (۱) این نرم‌افزار را اصلاح، منتقل، مهندسی معکوس، تجزیه مجدد و جداسازی کرده، یا بر اساس آن آثار اقتباسی ایجاد کنید؛ (۲) نرم‌افزار یا هر قسمت از آن را کپی کنید (به‌استثنای پشتیبان‌گیری مربوط به تعمیر یا جایگزینی، به‌ شرطی که این نسخه پشتیبان یا جایگزین روی رایانه دیگری نصب یا استفاده نشود و بلافاصله پس از تعمیر یا جایگزینی حذف یا از بین برده شود. هر کپی دیگری که از این نرم‌افزار یا هر قسمت از آن تهیه کنید، به‌عنوان نقض این توافق‌نامه تلقی خواهد شد.)؛ (۳) این نرم‌افزار یا هر قسمت از آن را کرایه، اجاره، انتقال داده یا مجوز آن را به اشخاص ثالث یا حقوقش را به طریقی دیگر به دیگران انتقال دهید؛ (۴) هیچ‌یک از ادعانامه‌های حقوقی یا برچسب‌های روی نرم‌افزار را جدا کنید؛ (۵) نرم‌افزار دیگری را به یا با این نرم‌افزار اضافه، تلفیق یا ادغام کنید؛ (۶) این نرم‌افزار را دستکاری کرده، تغییر داده یا تعویض کنید، به یکپارچگی آن آسیب برسانید؛ (۷) منبع اصلی دستگاه‌های پایانه را بیابید، قفل دستگاه پایانه را خودتان یا از طریق شخصی ثالث بشکنید، یا به هریک از فایل‌های سیستم یا میزبان دسترسی داشته باشید، آن‌ها را اصلاح، حذف یا حذف نصب کنید. هرگونه استفاده غیرمجاز فوراً مجوزتان را برای استفاده از این نرم‌افزار باطل خواهد کرد. <br/>موافقت می‌کنید که از این نرم‌افزار تنها به روشی استفاده کنید که مطابق با تمام قوانین حاکم باشد، از جمله محدودیت‌های حق نسخه‌برداری و سایر حقوق مالکیت معنوی و/یا مقررات کنترل صادرات، که تنها محدود به این موارد نمی‌شود. <br/>باید به مالکیت معنوی vivo یا شرکت‌های وابسته‌اش یا هریک از مجوزدهندگان یا تأمین‌کنندگانشان در سراسر دنیا احترام بگذارید و از این نرم‌افزار تنها با هدف شخصی و غیرتجاری استفاده کنید. به هیچ وجه نباید از این «نرم‌افزار» برای ارائه یا به‌عنوان بخشی از هرگونه سرویس یا برنامه تجاری استفاده کنید.</p>
<p>
    <b><font style="line-height:3" size="3">۴. حق مالکیت.</font></b> <br/>حق مالکیت، مالکیت، حقوق و حقوق مالکیت معنوی این نرم‌افزار به‌طور دائم یا تا زمانی که قابل اجرا باشد، در اختیار vivo یا شرکت‌های وابسته‌اش یا هریک از مجوزدهندگان یا تأمین‌کنندگانشان در سراسر دنیا قرار می‌گیرد و قرار خواهد گرفت. عنوان، مالکیت، حقوق و حقوق مالکیت معنوی محتوای قابل دسترس از طریق این «نرم‌افزار» توسط مالک محتوای قابل اجرا نگه‌داری خواهد شد و ممکن است به‌موجب حق نسخه‌برداری حاکم یا قانونی دیگر حفاظت شود. این مجوز هیچ حقی در رابطه با چنین محتوایی به شما نمی‌دهد.</p>
<p>
    <b><font style="line-height:3" size="3">۵. به‌روزرسانی‌های نرم‌افزار</font></b> <br/>ممکن است vivo به‌روزرسانی‌هایی از این «نرم‌افزار» را در اختیارتان قرار دهد که احتمالاً شامل موارد زیر باشد: نسخه‌های ارتقایافته سیستم عامل یا سایر نرم‌افزار‌ها یا سرویس‌ها، مکمل آن و بهبود‌ها و پیشرفت‌هایی در عملکرد‌ها و ویژگی‌ها، مؤلفه‌های افزونه، رفع اشکالات، حذف قسمتی از نرم‌افزار یا پایان بخشی از سرویس‌ها (به‌ویژه هنگامی که قدیمی، نامناسب یا نامطمئن باشند یا به‌عنوان خطا، نقص در عملکرد یا اشکال تلقی شوند) (جمعاً، «به‌روزرسانی‌ها»)، که هرچند صرفاً به این موارد هم محدود نمی‌شوند. به‌روزرسانی‌ها برای بهبود عملکرد و ایمنی این دستگاه، یا در صورت موجود بودن نسخه سیستمتان، برای رفع نیازهای عملکردی سفارشی‌سازی اپراتورهای شبکه تلفن همراه، طراحی می‌شوند. تصدیق و موافقت می‌کنید که در بعضی از شرایط محدود رسیدگی به خطر که آن را ضروری تلقی می‌کنیم، ممکن است بخشی از به‌روزرسانی را بدون اعلان قبلی به شما حذف کنیم، برای مثال، اگر ارتقای سیستم عاملی که دانلود کرده اما نصب نکرده‌اید حاوی خطرات عمده ایمنی تشخیص داده شود، ممکن است برای پرهیز از این خطرات، بدون اعلان قبلی به شما بسته نصب را از دستگاه حذف کنیم. اگر عملکرد دانلود خودکار به‌روزرسانی‌ها (به‌طور کامل یا جزئی) یا عملکردی مشابه را فعال کنید، به‌روزرسانی‌ها به‌طور خودکار روی دستگاه دانلود خواهند شد تا بتوانید آخرین نسخه را دنبال کنید؛ اگر این عملکرد را غیرفعال کنید، باید به‌صورت دستی به‌روزرسانی‌ها را دانلود کنید – اگرچه، در این صورت، ممکن است اعلان به‌روزرسانی‌ها همچنان در دسترستان باشد. به‌علاوه، اگر عملکرد دانلود خودکار به‌روزرسانی‌ها (به‌طور کامل یا جزئی) یا عملکردی مشابه را فعال کنید، به‌روزرسانی‌ها به‌طور خودکار روی دستگاه دانلود خواهند شد، برای مثال، هنگامی که در طول شب از دستگاه استفاده نمی‌کنید. این توافق‌نامه در تمام به‌روزرسانی‌هایی که دانلود، نصب یا استفاده شده‌اند قابل اجرا است، مگر اینکه با نسخه‌ای ارتقا‌یافته از این سند جایگزین شود.</p>
<p>
    <b><font style="line-height:3" size="3">۶. نرم‌افزار شخص ثالث</font></b> <br/>این دستگاه ممکن است شامل نرم‌افزار‌ها، برنامه‌ها یا سرویس‌های شخص ثالث باشد («نرم‌افزار شخص ثالث»). تصدیق و موافقت می‌کنید که vivo مسئولیت ارائه پشتیبانی از هیچ نرم‌افزار شخص ثالثی را نمی‌پذیرد، و تضمین نمی‌کند که نرم‌افزارهای شخص ثالث برای همیشه در دسترس باقی خواهند ماند. نرم‌افزارهای شخص ثالث یا اشخاص ثالث مربوطه، در هیچ شرایطی گارانتی صریح یا غیرصریح vivo را نخواهند داشت و vivo در قبال محتوا، سرویس‌ها یا موارد دیگری که توسط اشخاص ثالث ارائه می‌شوند، مسئول نیست. به‌علاوه تصدیق و موافقت می‌کنید که استفاده از هر نرم‌افزار شخص ثالث تابع توافق‌نامه مجوز قابل اجرا، خط‌مشی حریم خصوصی و/یا سایر توافق‌نامه‌های شخص ثالث مربوطه خواهد بود. مسئولیت استفاده از نرم‌افزارهای شخص ثالث بر عهده شما است. <strong>‬تا بیشترین حد مجاز‌شده به‌موجب قانون حاکم، vivo مسئول هیچ یک از «نرم‌افزارهای شخص ثالث» نیست و در قبال استفاده شما از «نرم‌افزار شخص ثالث» مسئولیتی ندارد.</strong></p>
<p>
    <b><font style="line-height:3" size="3">۷. ‏‫سلب مسئولیت و محدودیت تعهد</font></b> <br/>‬<strong>هیچ چیز در این بند برای مستثنی یا به طریقی دیگر محدود کردن هرگونه حقوق مشتری یا گارانتی‌هایی که طبق قانون نتوان آن‌ها را مستثنی یا محدود کرد، در نظر گرفته نشده است، از جمله هرگونه حقوق مشتری یا گارانتی برای مشتریان، طبق قوانین مرتبط با حمایت از مشتری حوزه قضایی محل سکونتتان، که تنها به این موارد محدود نمی‌شود.</strong> <br/><strong>تا حد مجازشده به‌موجب قانون، جبران خسارت انحصاری و اختصاصی‌تان و مسئولیت انحصاری vivo، برای نقض هرگونه شرایط از نظر قانونی ضمنی که نتوان آن‌ را مستثنی یا محدود کرد (از جمله هرگونه حقوق مشتری یا گارانتی برای مشتریان طبق قوانین مرتبط با حمایت از مشتری حوزه قضایی محل سکونتتان) به یک یا چند مورد زیر محدود خواهد شد (که با صلاحدید انحصاری vivo تعیین می‌شود): (۱) در رابطه با محصولات، تعویض یا تعمیر آن‌ها یا پرداخت هزینه‌های تعویض یا تعمیر محصولات؛ و (۲) در رابطه با سرویس‌ها، تأمین مجدد آن‌ها یا پرداخت هزینه‌های تأمین مجدد سرویس‌ها.</strong> <br/><strong>طبق پاراگراف‌های بالا در این بند، تا حد مجازشده به‌موجب قانون، این نرم‌افزار «همانطور که هست» و بدون هیچگونه ضمانتی ارائه می‌شود. به‌علاوه، vivo و شرکت‌های وابسته‌اش و هریک از مجوزدهندگان و تأمین‌کنندگانشان در سراسر دنیا، تا حد مجازشده به‌موجب قانون، مسئولیت تمام اظهارات و ضمانت‌ها، چه صریح چه ضمنی، را از خود سلب می‌کنند؛ از جمله هر اظهار یا ضمانت قابلیت فروش، مناسب بودن برای هدفی ویژه و عدم تخلف، که تنها به این موارد محدود نمی‌شود، و هر اظهار یا ضمانتی که: (۱) سرویس نیاز‌های ویژه‌تان را رفع خواهد کرد؛ (۲) سرویس به‌طور مداوم، به‌موقع، ایمن یا کامل ارائه خواهد شد؛ (۳) اطلاعاتی که در حین استفاده‌تان از نرم‌افزار یا هر سرویسی بی‌نقص و قابل اعتماد، به دست می‌آورید؛ یا (۴) هرگونه نقص یا خطای هر نرم‌افزاری به‌عنوان بخشی از سرویسمان اصلاح خواهد شد. vivo اپراتور شبکه‌تان را محدود نمی‌کند، بنابراین vivo ملزم به گارانتی کردن پوشش شبکه یا کیفیت سرویس‌های ارائه‌شده توسط اپراتور شبکه‌تان نخواهد بود. تا حد مجازشده به‌موجب قانون، کل خطر ناشی از استفاده یا عملکرد نرم‌افزار برای شما می‌ماند. تا حد مجازشده به‌موجب قانون، مسئولیت هرگونه آسیب به این دستگاه یا از دست رفتن داده‌ها یا محتوا که ناشی از استفاده‌ از هرگونه سرویس شخص ثالث باشد، بر عهده شما است. تحت هیچ شرایطی vivo و شرکت‌های وابسته‌اش و هریک از مجوزدهندگان و تأمین‌کنندگانشان در سراسر دنیا در قبال هرگونه خسارت تبعی، غیرمستقیم، ویژه، کیفری یا سایر خسارت‌ها (از جمله، خسارت از دست دادن سود تجاری، تعلیق تجارت، از دست دادن اطلاعات تجارت یا سایر ضررهای مالی، که تنها به این موارد محدود نمی‌شود) هر ‌آنچه که ناشی از این توافق‌نامه، استفاده یا عدم توانایی استفاده از این نرم‌افزار یا هر قسمت از آن باشد، مسئولیتی نخواهند داشت، حتی اگر vivo یا شرکت‌های وابسته‌اش یا هریک از مجوزدهندگان یا تأمین‌کنندگانشان در سراسر دنیا، از این خسارت‌ها آگاه شده باشند. vivo در قبال هرگونه استفاده نادرست یا غیرقانونی از هر محصول، سرویس، ویژگی یا عملکرد ارائه‌شده توسط vivo مسئول نخواهد بود. تا حد مجازشده به‌موجب قانون، کل مسئولیت vivo در مقابل هرگونه خسارت طبق این توافق‌نامه هرگز از قیمت خریدی که برای دستگاه خریداری‌شده پرداخته‌اید، بیشتر نخواهد بود. هنگام استفاده از هر محصول، سرویس یا عملکرد ارائه‌شده توسط vivo، باید به تمام قوانین حاکم عملی پایبند باشید. ممکن است حقوق مشتری دیگری داشته باشید که تحت تأثیر شرایط و ضوابط مندرج در اینجا نخواهد بود. اگر بعضی از شرایط و ضوابط طبق قوانین مرتبط با حمایت از مشتری حوزه قضایی محل سکونتتان، نامعتبر یا غیر قابل اجرا باشند، در این وضعیت تعهد vivo در قبال هرگونه عدم اعتبار یا غیر قابل اجرا بودن، به کمترین حد مجازشده به‌موجب این قوانین محدود خواهد شد.</strong></p>
<p>
    <b><font style="line-height:3" size="3">۸. </font></b> <br/>شما نمی‌توانید از این نرم‌افزار برای صادرات یا صادرات مجدد استفاده کنید، مگر در مواردی که توسط قانون حاکم و قوانین مربوطه در حوزه قضایی که نرم‌افزار در آن دریافت شده است مجاز باشد.</p>
<p>
    <b><font style="line-height:3" size="3">۹. ‏‫جبران خسارت</font></b>‬ <br/>شما موافقت می‌کنید که در برابر و مقابل هرگونه ضرر، خسارت، جریمه و هزینه (از جمله حق‌الوکاله و هزینه سفر، که تنها به این موارد محدود نمی‌شود) ناشی از یا مربوط به هرگونه ادعایی که (۱) به‌وسیله مشاهده، دانلود، رمزگذاری، فشرده‌سازی، کپی کردن یا انتقال دادن هر موردی (به‌جز موارد ارائه‌شده در پایین که توسط vivo برای استفاده مجاز شده‌اند) در رابطه با نرم‌افزار، حق شخص ثالث یا قانون حاکم را نقض کرده‌اید، یا (۲) هریک از شرایط و ضوابط این توافق‌نامه را که نقض کرده‌اید، مسئولیت بالقوه ضرر را پذیرفته، جبران خسارت کنید و از vivo، مأموران، مدیران و کارکنانش دفاع کنید. برای اجتناب از شبهه، مسئولیت طبق این بند در قبال هرگونه ضرر، آسیب، جریمه یا هزینه، متناسب با میزانی که این ضررها، آسیب‌ها، جریمه‌ها یا هزینه‌ها توسط vivo به بار آمده‌ باشند، کاهش خواهد یافت.</p>
<p>
    <b><font style="line-height:3" size="3">۱۰. ‏‫فسخ توافق‌نامه</font></b> <br/>اگر نتوانید از هریک از شرایط و ضوابط این توافق‌نامه پیروی کنید، این توافقنامه بدون اعلان قبلی درباره فسخ به‌طور خودکار فسخ خواهد شد.</p>
<p>
    <b><font style="line-height:3" size="3">۱۱. ‏‫قوانین حاکم و حوزه قضایی</font></b> <br/>این «توافق‌نامه» بدون در نظر گرفتن تعارض قوانینش، به‌وسیله قوانین محل اقامتتان نظارت و تفسیر خواهد شد. شما و vivo موافقت می‌کنید که تقاضانامه کنوانسیون سازمان ملل در مورد قراردادهای فروش بین‌المللی کالا را صریحاً مستثنی کنید. اگر به هر دلیلی دادگاه حوزه قضایی باصلاحیت، مفاد یا قسمتی از این توافق‌نامه را نامعتبر و غیر قابل اجرا تشخیص دهد، مابقی آن با تمام قوا ادامه خواهد داشت و اجرا خواهد شد.</p>
<p>
    <b><font style="line-height:3" size="3">۱۲. تماس با ما</font></b> <br/>اگر هرگونه شکایت، سؤال، نظر یا پیشنهادی دارید، می‌توانید جهت برقراری تماس با vivo از طریق قسمت «مراقبت از مشتری» آنلاین، به وب‌سایت رسمی vivo (https://www.vivo.com) مراجعه کنید.</p>
<p>
حق نسخه‌برداری ‏‎©2022 vivo Mobile Communication Co., Ltd.‎ تمامی حقوق محفوظ است</p>
<p>
به‌روزرسانی‌شده در ۱ ژوئن ۲۰۲۲</p>
