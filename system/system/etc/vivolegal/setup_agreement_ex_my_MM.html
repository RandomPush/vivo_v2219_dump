<p>
    <strong>သုံးစွဲသူ လိုင်စင် သဘောတူညီချက်</strong></p>
<p>
    <strong>အရေးကြီးသည် – အသုံးမပြုမီ ဂရုတစိုက် ဖတ်ပေးပါ-</strong></p>
<p>
ဤသုံးစွဲသူ လိုင်စင် သဘောတူညီချက် (ဤ &quot;သဘောတူညီချက်&quot;) သည် ကြိုတင်ထည့်သွင်းထားသည်ဖြစ်စေ၊ ဒေါင်းလုဒ်လုပ်ထားသည်ဖြစ်စေ သို့မဟုတ် တစ်နည်းနည်းဖြင့် ရယူထားသည်ဖြစ်စေ၊ vivo သို့မဟုတ် ၎င်း၏ ကုမ္ပဏီခွဲများ သို့မဟုတ် ၎င်းတို့၏ လိုင်စင်ချပေးသူများ သို့မဟုတ် ပံ့ပိုးပေးသူများက ပိုင်ဆိုင်ပြီး ဤသဘောတူညီချက်နှင့်အတူ ပံ့ပိုးပေးထားသော ဆော့ဖ်ဝဲအားလုံးအတွက် သင် (တစ်သီးပုဂ္ဂလဖြစ်စေ၊ အဖွဲ့အစည်းဖြစ်စေ) နှင့် vivo အကြား တရားဝင် သဘောတူညီချက်တစ်ခု ဖြစ်ပြီး ၎င်းတွင် လုပ်ဆောင်ချက်စနစ်၊ အစိတ်အပိုင်းများနှင့် သက်ဆိုင်ရာ အချက်အလက်များနှင့် စာရွက်စာတမ်းများ (မည်သည့်ပုံစံဖြင့်မဆို) (စုစည်း၍ &quot;ဆော့ဖ်ဝဲ&quot;) ကို အသုံးပြုမှု အပါအဝင် ဤဖုန်း (&quot;စက်&quot;) ကို သုံးစွဲမှုနှင့် ဆက်စပ်နေပါသည်။</p>
<p>
ဤနေရာတွင် ရည်ညွှန်းထားသော &quot;ကျွန်ုပ်တို့&quot; သို့မဟုတ် &quot;vivo&quot; သည် No.1 vivo Rd., Chang’an, Dongguan, Guangdong Province တွင် တည်ရှိပြီး Dongguan စည်ပင်သာယာရေးအဖွဲ့၏ ဈေးကွက်ကြီးကြပ်ကွပ်ကဲရေး စီမံအုပ်ချုပ်မှုဌာနထံတွင် တစ်ပြေးညီ လူမှုရေးအသိအမှတ်ပြု ကုဒ်နံပါတ် 91441900557262083U ဖြင့် မှတ်ပုံတင်ထားသော vivo Mobile Communication Co., Ltd. ကို ဆိုလိုသည်။</p>
<p>
    <strong>ဆော့ဖ်ဝဲကို သက်ဝင်လုပ်ဆောင်စေခြင်း၊ အသုံးပြုခြင်း၊ ဒေါင်းလုဒ်လုပ်ခြင်း၊ ထည့်သွင်းခြင်း သို့မဟုတ် အပ်ဒိတ်လုပ်ခြင်းဖြင့် သင်သည် ဤသဘောတူညီချက်ပါ စည်းမျဉ်းများနှင့် သတ်မှတ်ချက်များကို လက်ခံခြင်းဖြစ်သည်ဟု ယူဆမည် ဖြစ်ပါသည်။</strong></p>
<p>
    <strong>ဤသဘောတူညီချက်၏ စည်းကမ်းချက်များနှင့် သတ်မှတ်ချက်များကို သဘောမတူလျှင် ဤစက် သို့မဟုတ် ဆော့ဖ်ဝဲကို အသုံးမပြုပါနှင့် သို့မဟုတ် ဆော့ဖ်ဝဲ အပ်ဒိတ်ကို ဒေါင်းလုဒ်မလုပ်ပါနှင့် သို့မဟုတ် မထည့်သွင်းပါနှင့်။ သင်သည် စက်ကို မကြာသေးမီက ဝယ်ယူခဲ့ပြီး ဤသဘောတူညီချက်ပါ စည်းကမ်းသတ်မှတ်ချက်များကို သဘောမတူပါက vivo ၏ ငွေပြန်အမ်းခြင်း မူဝါဒနှင့် ကိုက်ညီသည့် အခြေအနေတွင် သင်သည် ဆော့ဖ်ဝဲကို မြှုပ်နှံထည့်သွင်းထားသည့် ဤစက်နှင့်အတူ (စာရွက်စာတမ်းနှင့် ထုတ်ပိုးထားသည့် ဘူးအပါအအဝင်) အခြား ပူးတွဲပါ ပစ္စည်းများကို ဤစက်ကို သင် ဝယ်ယူခဲ့သည့် vivo သို့မဟုတ် vivo ၏ ခွင့်ပြုချက်ရ ဖြန့်ချိသူ၊ လုပ်ငန်းဆောင်ရွက်သူ၊ ရောင်းချသူ သို့မဟုတ် လက်လီ အရောင်းဆိုင်သို့ ပြန်လည် အပ်နှံနိုင်ပါသည်။</strong></p>
<p>
    <strong>အခမဲ့သုံး ဆော့ဖ်ဝဲ</strong></p>
<p>
ဆော့ဖ်ဝဲတွင် အခမဲ့သုံး လိုင်စင် သဘောတူညီချက် အချို့အရ သုံးစွဲရမည်ဖြစ်သော ဆော့ဖ်ဝဲ ဖိုင်များ ပါဝင်ပါသည်။ အဆိုပါ အခမဲ့သုံး ဆော့ဖ်ဝဲ ဖိုင်များကို အသုံးပြုသည့်အခါ ဤအပိုင်းတွင် ဖော်ပြထားသည့် ကြေညာချက်များ၊ အခြား စည်းကမ်းချက်များ၊ သတ်မှတ်ချက်များနှင့်အညီ အသုံးပြုရမည့်အပြင် ထိုဖိုင်များကို သက်ဆိုင်ရာ ဥပဒေက ခွင့်ပြုထားသည့် အမြင့်ဆုံး အတိုင်းအတာအထိ &quot;ရှိရင်းစွဲ&quot; အတိုင်း ပံ့ပိုးပေးထားခြင်း ဖြစ်ပါသည်။</p>
<p>
ဤတွင် ပါဝင်သော အခမဲ့သုံး ဖိုင်(များ)အတွက် သက်ဆိုင်ရာ မူပိုင်ခွင့်နှင့် လိုင်စင် ရယူထားမှု အပိုဒ်ခွဲများကို စက်ထဲရှိ ဆက်တင်များထဲတွင် &quot;အခမဲ့သုံး လိုင်စင်&quot; ၌ ဝင်ရောက် ဖတ်ရှုနိုင်ပါသည် (သက်ဆိုင်ရာ စည်းမျဉ်း မူပိုင်ခွင့်နှင့် လိုင်စင်ရယူထားမှု အပိုဒ်ခွဲများကို ရှာဖွေရာတွင် အခက်အခဲ ရှိလျှင် ကျွန်ုပ်တို့၏ သုံးစွဲသူ ဝန်ဆောင်မှုကို ဆက်သွယ်ပါ)။ Apache လိုင်စင်၊ ဗားရှင်း 2.0 မိတ္တူကို http://www.apache.org/licenses/LICENSE-2.0 တွင်ရယူနိုင်သည်။</p>
<p>
    <b><font style="line-height:3" size="3">1. နိုင်ငံသားတစ်ဦးအဖြစ် လုပ်ပိုင်ခွင့်ရှိမှု</font></b>
    <br/>(i) သင်သည် ဆော့ဖ်ဝဲကို အသုံးပြုပါက သို့မဟုတ် ဤသဘောတူညီချက်ကို သဘောတူပါက သင့်ဒေသ၏ ဥပဒေများနှင့်အညီ သင့်တွင် နိုင်ငံသားတစ်ဦးအဖြစ် လုပ်ပိုင်ခွင့်ရှိသည်ကို ကိုယ်စားပြုပြီး အာမခံခြင်းဖြစ်သည်၊ (ii) သင်သည် အရွယ်မရောက်သေးသူဖြစ်ပါက သို့မဟုတ် သင့်ဒေသ၏ ဥပဒေနှင့်အညီ သင့်တွင် နိုင်ငံသားတစ်ဦးအဖြစ် လုပ်ပိုင်ခွင့် အပြည့်အဝ မရှိပါက သင့်မိဘ သို့မဟုတ် အုပ်ထိန်းသူ၏ ခွင့်ပြုချက်ဖြစ်စေ အတည်ပြုချက်ဖြစ်စေ မပါရှိဘဲ သင်သည် ဆော့ဖ်ဝဲကို အသုံးမပြုရပါ သို့မဟုတ် ဤသဘောတူညီချက်ကို လက်မခံရပါ၊ (iii) သင်သည် ဆော့ဖ်ဝဲကို အသုံးပြုပါက သို့မဟုတ် ဤသဘောတူညီချက်ကို လက်ခံလိုက်ပါက သင်သည် ဤအပိုင်း၏ ပထမစာမျက်နှာရှိ ပြဋ္ဌာန်းချက်နှင့် ကိုက်ညီကြောင်း သို့မဟုတ် သင့်မိဘ သို့မဟုတ် အုပ်ထိန်းသူထံမှ ခွင့်ပြုချက် ရရှိပြီးကြောင်း ယူဆပါမည်။</p>
<p>
    <b><font style="line-height:3" size="3">2. လိုင်စင်ပေးအပ်ခြင်း။</font></b>
    <br/>ဤနေရာတွင် vivo သည် ဤတွင် ပါဝင်သော စည်းကမ်းချက်များနှင့် သတ်မှတ်ချက်များနှင့်အညီ ဤစက်တွင် ဆော့ဖ်ဝဲကို ထည့်သွင်းရန်၊ ဝင်ရောက် သုံးစွဲရန်၊ အသုံးပြုရန်၊ လုပ်ဆောင်ရန် သို့မဟုတ် အပ်ဒိတ်လုပ်ရန် အထူးသီးသန့်မဟုတ်သော၊ လွှဲပြောင်းပေး၍ မရနိုင်သော၊ အကန့်အသတ်ရှိသော လိုင်စင်ကို သင့်အား ပေးအပ်လိုက်ပါသည်။</p>
<p>
    <b><font style="line-height:3" size="3">3. လိုင်စင်ကန့်သတ်ချက်များ။</font></b>
    <br/>vivo က အခြားနည်းအားဖြင့် အတိအကျ ပြတ်ပြတ်သားသား ခွင့်ပြုချက်ပေးထားခြင်းမှလွဲ၍ သို့မဟုတ် သက်ဆိုင်ရာဥပဒေအရ အဆိုပါကန့်သတ်ချက်များကို အတိအလင်း တားမြစ်ထားသည်မှလွဲ၍ သင်သည် အောက်ပါတို့ကို မပြုလုပ်ရပါ- (i) ဆော့ဖ်ဝဲကို ပြင်ဆင်ခြင်း၊ ဘာသာပြန်ခြင်း၊ ဆော့ဖ်ဝဲ၏ လုပ်ဆောင်ပုံများကို လေ့လာ၍ အလားတူဝန်ဆောင်မှုတစ်ခု ကူးချဖန်တီးခြင်း၊ ပေါင်းစည်းထားသော ကုဒ်ထဲမှ မူရင်းကုဒ်ကို ရယူခြင်း၊ စက်ကနားလည်နိုင်သော ဘာသာစကားကို အဆင့်မြင့် ပရိုဂရမ်းမင်းဘာသာစကားတစ်ခုသို့ ပြောင်းခြင်း သို့မဟုတ် ဆော့ဖ်ဝဲအပေါ် အခြေခံပြီး ကူးယူဆင့်ပွားသော လက်ရာများကို ဖန်တီးခြင်း၊ (ii) ဆော့ဖ်ဝဲ သို့မဟုတ် ၎င်းတွင် ပါဝင်သော မည်သည့်အစိတ်အပိုင်းကိုမဆို ကူးယူခြင်း (ပြင်ဆင်ခြင်း သို့မဟုတ် အစားထိုးခြင်းအတွက် ဘက်ခ်အပ်လုပ်ခြင်းမပါဝင်ပါ၊ အဆိုပါဘက်ခ်အပ် သို့မဟုတ် အစားထိုးမှုအား မည်သည့်ကွန်ပျူတာတွင်မဆို ထည့်သွင်းခြင်း သို့မဟုတ် အသုံးပြုခြင်းတို့လည်းမပါဝင်ပါ၊ ပြင်ဆင်ခြင်း သို့မဟုတ် အစားထိုးခြင်း ပြုလုပ်ပြီးလျှင်ပြီးချင်း ဖျက်ပစ် သို့မဟုတ် ဖျက်ဆီးပစ်ရပါမည်။ ဆော့ဖ်ဝဲ သို့မဟုတ် ၎င်း၏ မည်သည့် အစိတ်အပိုင်းကိုမဆို သင်သည် အခြားမိတ္တူများ ပြုလုပ်ပါက ဤသဘောတူညီချက်ကို ချိုးဖောက်ခြင်း ဖြစ်သည်ဟု ယူဆပါမည်။)၊ (iii) ဆော့ဖ်ဝဲ သို့မဟုတ် ၎င်း၏ မည်သည့်အစိတ်အပိုင်းကိုမဆို ချေးငှားခြင်း၊ ငှားရမ်းခြင်း၊ လွှဲပြောင်းခြင်း သို့မဟုတ် လိုင်စင် အခွဲ ချပေးခြင်း သို့မဟုတ် ၎င်း၏ အခွင့်အရေးများကို အခြားသူများထံ တစ်နည်းနည်းဖြင့် လွှဲပြောင်းပေးခြင်း၊ (iv) ဆော့ဖ်ဝဲပေါ်ရှိ လုပ်ပိုင်ခွင့် ကြေညာချက် သိုမဟုတ် အညွှန်း တစ်ခုခုကို ဖယ်ရှားခြင်း၊ (v) ဆော့ဖ်ဝဲ ထဲသို့ဖြစ်စေ၊ ဆော့ဖ်ဝဲနှင့်အတူဖြစ်စေ အခြား ဆော့ဖ်ဝဲကို ထည့်သွင်းခြင်း၊ ပေါင်းစည်းခြင်း သို့မဟုတ် ပေါင်းစပ်ခြင်း၊ (vi) ဆော့ဖ်ဝဲ၏ ခိုင်မာမှုကို လျော့ပါးစေသော လက်ဆော့ခြင်း၊ ပြောင်းလဲခြင်း သို့မဟုတ် အစားထိုးခြင်း၊ (vii) တာမီနယ်စက်များ၏ ရုဒ် ရင်းမြစ်အထိ လုပ်ပိုင်ခွင့် ရယူခြင်း၊ သင်ကိုယ်တိုင်ဖြစ်စေ သို့မဟုတ် ပြင်ပ အဖွဲ့အစည်းမှတစ်ဆင့်ဖြစ်စေ တာမီနယ်စက်ကို အက်ကွဲအောင် လုပ်ခြင်း၊ မည်သည့် ဟို့စ် သို့မဟုတ် စနစ်ဖိုင်ကိုမဆို ဝင်ရောက်သုံးစွဲခြင်း၊ မွမ်းမံခြင်း၊ ဖယ်ရှားခြင်း သို့မဟုတ် ဖျက်ခြင်း။ ခွင့်ပြုမထားသည့် အသုံးပြုမှုများဖြစ်ပေါ်လာပါက ဆော့ဖ်ဝဲကို အသုံးပြုနိုင်ရန် သင့်အား ပေးထားသည့် လိုင်စင်ကို ချက်ချင်းရပ်စဲလိုက်မည်။
    <br/>ဆော့ဖ်ဝဲကို သက်ဆိုင်ရာ မူပိုင်ခွင့်နှင့် အခြား ဉာဏပစ္စည်းဆိုင်ရာမူပိုင်ခွင့်များနှင့်ပတ်သက်သော တားမြစ်ချက်များ နှင့်/သို့မဟုတ် ပို့ကုန်ထိန်းချုပ်မှု စည်းမျဉ်းများအထိ အကန့်အသတ်မရှိ အပါအဝင် သက်ဆိုင်ရာ ဥပဒေများနှင့်အညီသာ အသုံးပြုရန် သင် သဘောတူရပါမည်။
    <br/>သင်သည် vivo သို့မဟုတ် ၎င်း၏ကုမ္ပဏီခွဲများ သို့မဟုတ် ၎င်းတို၏ ကမ္ဘာတစ်ဝန်းရှိ လိုင်စင်ချပေးသူများနှင့် ဝန်ဆောင်မှုပေးသူများ၏ ဉာဏပစ္စည်းဆိုင်ရာ မူပိုင်ခွင့်ကို လေးစားရမည့်အပြင် ကိုယ်ရေးကိုယ်တာအတွက်ဖြစ်သော၊ စီးပွားဖြစ်မဟုတ်သော ကိစ္စရပ် အတွက်သာ ဆော့ဖ်ဝဲကို အသုံးပြုရမည်ဖြစ်ပါသည်။ ဆော့ဖ်ဝဲကို စီးပွားဖြစ် ဝန်ဆောင်မှုကို ပံ့ပိုးပေးရန်ဖြစ်စေ၊ ၎င်း၏ တစ်စိတ်တစ်ပိုင်း အဖြစ်ဖြစ်စေ အသုံးမပြုရပါ။</p>
<p>
    <b><font style="line-height:3" size="3">4. ခေါင်းစဉ်။</font></b>
    <br/>ဆော့ဖ်ဝဲထဲတွင် ပါရှိသော၊ ၎င်းနှင့်ပတ်သက်သမျှသော လုပ်ပိုင်ခွင့်၊ ပိုင်ဆိုင်မှု၊ အခွင့်အရေးများနှင့် ဉာဏ်ပညာဖြင့် တီထွင်ဖန်တီးထားသောပစ္စည်း မူပိုင်ခွင့်များသည် vivo သို့မဟုတ် ၎င်း၏ ကုမ္ပဏီခွဲများ သို့မဟုတ် ကမ္ဘာတစ်ဝန်းရှိ ၎င်း၏ လိုင်စင်ချပေးသူများနှင့် ဝန်ဆောင်မှုပေးသူများနှင့်သာ သက်ဆိုင်ပြီး ၎င်းတို့ထံတွင်သာ ရာသက်ပန် သို့မဟုတ် ပြဋ္ဌာန်းချက်အတိုင်း အပ်နှင်းထားပါသည်။ ဆော့ဖ်ဝဲမှတစ်ဆင့် ဝင်ရောက်အသုံးပြုထားသည့် အကြောင်းအရာနှင့် ပတ်သက်သမျှ လုပ်ပိုင်ခွင့်၊ ပိုင်ဆိုင်မှု အခွင့်အရေးများနှင့် ဉာဏပစ္စည်းဆိုင်ရာမူပိုင်ခွင့်များကို သက်ဆိုင်ရာ အကြောင်းအရာပိုင်ရှင်က ရယူထားပြီး သက်ဆိုင်ရာ မူပိုင်ခွင့် သို့မဟုတ် အခြားဥပဒေဖြင့် ကာကွယ်ပေးထားသည်။ ဤလိုင်စင်သည် သင့်အား အဆိုပါအကြောင်းအရာအတွက် အခွင့်အရေးများ လုံးဝ မပေးပါ။</p>
<p>
    <b><font style="line-height:3" size="3">5. ဆော့ဖ်ဝဲတွင် အပ်ဒိတ်လုပ်မှုများ</font></b>
    <br/>vivo သည် ဆော့ဖ်ဝဲ အပ်ဒိတ်များကို သင် ရရှိအောင် ပြုလုပ်ပေးနိုင်ပါသည်၊ ၎င်းတွင် လုပ်ဆောင်ချက် စနစ် အဆင့်မြှင့်ဗားရှင်းများ သို့မဟုတ် အခြား ဆော့ဖ်ဝဲ သို့မဟုတ် ဝန်ဆောင်မှုများ၊ လုပ်ဆောင်ချက်များနှင့် လုပ်ဆောင်နိုင်စွမ်းများတွင် ဖြည့်စွက်ချက်များ၊ အဆင့်မြှင့်တင်မှုများနှင့် တိုးတက်အောင် လုပ်ဆောင်မှုများ၊ ဖြည့်စွက် အစိတ်အပိုင်းများ၊ ချွတ်ယွင်းချက် ပြင်ဆင်မှုများ၊ ဆော့ဖ်ဝဲ အစိတ်အပိုင်းတစ်ခုကို ဖျက်ပစ်ခြင်း သို့မဟုတ် ဝန်ဆောင်မှုတစ်စိတ်တစ်ပိုင်းကို ရပ်တန့်ခြင်း (အထူးသဖြင့် အပ်ဒိတ်မဖြစ်တော့ဟု ယူဆသည့်အခါ၊ မသင့်လျော် သို့မဟုတ် ဘေးကင်းမှု မရှိသည့်အခါ သို့မဟုတ် ချွတ်ယွင်းမှု၊ လုပ်ဆောင်ချက် ချွတ်ယွင်းမှု သို့မဟုတ် ပျက်စီးမှုများ ရှိနေသောအခါ) (စုစည်း၍ &quot;အပ်ဒိတ်များ&quot;) တို့ ပါဝင်ပြီး ကန့်သတ်ထားခြင်း မရှိပါ။ ဤစက်၏ စွမ်းဆောင်ရည်နှင့် လုံခြုံရေးကို တိုးတက်ကောင်းမွန်စေရန် သို့မဟုတ် သင့်စနစ်ဗားရှင်း ရရှိနိုင်မှုအပေါ် မူတည်ပြီး မိုဘိုင်းကွန်ရက် အော်ပရေတာများ၏ လုပ်ဆောင်ချက်ဆိုင်ရာ စိတ်ကြိုက်ပြုလုပ်ခြင်း လိုအပ်ချက်များကို ဖြည့်ဆည်းနိုင်ရန် အပ်ဒိတ်များကို ဒီဇိုင်းဆွဲထားပါသည်။ ကျွန်ုပ်တို့က လိုအပ်သည်ဟု ယူဆထားသည့် အန္တရာယ် ကင်းစင်ရေးအတွက် ဆောင်ရွက်ရသည့် အခြေအနေအချို့တွင် ကျွန်ုပ်တို့သည် သင့်ကို ကြိုတင် အသိမပေးဘဲ အပ်ဒိတ် တစ်စိတ်တစ်ပိုင်းကို ဖျက်ပစ်နိုင်ကြောင်း သင် အသိအမှတ်ပြု၍ သဘောတူရပါမည်၊ ၎င်းတွင် သင် ဒေါင်းလုဒ်လုပ်ထားပြီး မထည့်သွင်းရသေးသည့် လုပ်ဆောင်ချက်စနစ်တွင် ဘေးကင်းရေးနှင့်ပတ်သက်သော အကြီးစား အန္တရာယ်များ ရှိသည်ဟု တွေ့ရှိရပါက ထိုအန္တရာယ်များ မဖြစ်ပွားစေရန် ကျွန်ုပ်တို့သည် သင့်ကို အသိမပေးဘဲ ထိုထည့်သွင်းမှု ပက်ကေ့ချ်ကို ဤစက်ထဲမှ ဖယ်ရှားပစ်နိုင်ပါသည်။ အပ်ဒိတ်များ (အားလုံးဖြစ်စေ၊ တစ်စိတ်တစ်ပိုင်းဖြစ်စေ) ကို အလိုအလျောက် ဒေါင်းလုဒ်လုပ်သည့် လုပ်ဆောင်ချက် သို့မဟုတ် အလားတူ လုပ်ဆောင်ချက်ကို သင် ဖွင့်ထားလျှင် နောက်ဆုံးထွက် ဗားရှင်းကို သင် ရရှိနိုင်စေရန် အပ်ဒိတ်များကို ဤစက်ထဲသို့ အလိုအလျောက် ဒေါင်းလုဒ်လုပ်ပါမည်၊ ထိုလုပ်ဆောင်ချက်ကို သင် ပိတ်ထားပါက သင်သည် အပ်ဒိတ်များကို ကိုယ်တိုင် ဒေါင်းလုဒ်လုပ်ရန် လိုနိုင်ပါသည် – သို့ရာတွင် အဆိုပါ အခြေအနေတွင် အပ်ဒိတ်များ ရှိကြောင်း အသိပေးချက်များကို သင့်အား ဆက်လက် ပြသပေးနိုင်ပါသည်။ ထို့အပြင် အပ်ဒိတ်များ (အားလုံးဖြစ်စေ၊ တစ်စိတ်တစ်ပိုင်းဖြစ်စေ) ကို အလိုအလျောက် ဒေါင်းလုဒ်လုပ်သည့် လုပ်ဆောင်ချက် သို့မဟုတ် အလားတူ လုပ်ဆောင်ချက်ကို သင် ဖွင့်ထားလျှင် ညဘက် ဤစက်ကို သင် အသုံးမပြုချိန်တွင်ကဲ့သို့ အခြေအနေမျိုးတွင် အပ်ဒိတ်များကို အလိုအလျောက် ထည့်သွင်းပါမည်။ ဤသည်ကို ထောက်ရှုပြီး အဆင့်မြှင့်ထားသည့် ဗားရှင်းဖြင့် ဤသဘောတူညီချက်ကို အစားထိုး ပယ်ဖျက်ထားခြင်းမရှိလျှင် ၎င်းသည် ဒေါင်းလုဒ်လုပ်ထားသော၊ ထည့်သွင်းထားသော သို့မဟုတ် အသုံးပြုထားသော အပ်ဒိတ်အားလုံးနှင့် သက်ဆိုင်ပါသည်။</p>
<p>
    <b><font style="line-height:3" size="3">6. ပြင်ပ အဖွဲ့အစည်း ဆော့ဖ်ဝဲ</font></b>
    <br/>ဤစက်တွင် ပြင်ပ အဖွဲ့အစည်းအချို့၏ ဆော့ဖ်ဝဲ၊ အပလီကေးရှင်းများ သို့မဟုတ် ဝန်ဆောင်မှုများ (&quot;ပြင်ပ အဖွဲ့အစည်း ဆော့ဖ်ဝဲ&quot;) ပါဝင်နိုင်ပါသည်။ vivo သည် မည်သည့် ပြင်ပ အဖွဲ့အစည်း ဆော့ဖ်ဝဲအတွက်မဆို တာဝန်ယူကာ အကူအညီပေးမည် မဟုတ်ကြောင်းနှင့် ပြင်ပ အဖွဲ့အစည်း ဆော့ဖ်ဝဲကို အချိန်မရွေး ရရှိနိုင်မည်ဟု အာမ မခံကြောင်း သင် အသိအမှတ်ပြုပြီး သဘောတူပါသည်။ မည်သည့်အခြေအနေမျိုးတွင်မဆို ထိုသို့ ထည့်သွင်းပေးထားခြင်းသည် vivo က ပြင်ပ အဖွဲ့အစည်း ဆော့ဖ်ဝဲ သို့မဟုတ် သက်ဆိုင်ရာ ပြင်ပ အဖွဲ့အစည်းများအတွက် ပြည့်စုံရှင်းလင်းစွာ ဖော်ပြ၍ ဖြစ်စေ၊ သွယ်ဝိုက်၍ ဖြစ်စေ အာမခံခြင်း မဟုတ်သည့်အပြင် ထိုပြင်ပ အဖွဲ့အစည်းများက ပံ့ပိုးပေးသော အကြောင်းအရာ၊ ဝန်ဆောင်မှုများ သို့မဟုတ် အခြား အရာများအတွက် vivo တွင် တာဝန် မရှိပါ။ ထို့ပြင် မည်သည့် ပြင်ပ အဖွဲ့အစည်း ဆော့ဖ်ဝဲကိုမဆို အသုံးပြုခြင်းသည် သက်ဆိုင်ရာ လိုင်စင် သဘောတူညီချက်၊ ကိုယ်ရေးလုံခြုံမှု မူဝါဒနှင့်/သို့မဟုတ် သက်ဆိုင်ရာ ပြင်ပ အဖွဲ့အစည်း၏ အခြားသဘောတူညီချက်များနှင့် သက်ဆိုင်ကြောင်း သင် အသိအမှတ်ပြုပြီး သဘောတူပါသည်။ သင်၏ ပြင်ပ အဖွဲ့အစည်း ဆော့ဖ်ဝဲ သုံးစွဲမှုကို သင်ကိုယ်တိုင် တာဝန်ယူရပါမည်။ <strong>သက်ဆိုင်ရာ ဥပဒေက ခွင့်ပြုထားသည့် အမြင့်ဆုံး အတိုင်းအတာအထိ ပြင်ပ အဖွဲ့အစည်း ဆော့ဖ်ဝဲအတွက် vivo တွင် တာဝန်မရှိသလို ထိုပြင်ပ အဖွဲ့အစည်း ဆော့ဖ်ဝဲကို သင် အသုံးပြုမှုအတွက် မည်သည့် ပေးရန်တာဝန်မျှလည်း မရှိပါ။</strong></p>
<p>
    <b><font style="line-height:3" size="3">7. မသက်ဆိုင်ကြောင်း ငြင်းဆိုခြင်းနှင့် ပေးရန်တာဝန် ကန့်သတ်ခြင်း</font></b>
    <br/><strong>ဤစာပိုဒ်ရှိ မည်သည့်အချက်ကမျှ ဥပဒေအရ ဖယ်ထား၍ မရနိုင်သော သို့မဟုတ် ကန့်သတ်ထား၍ မရနိုင်သော သုံးစွဲသူ အခွင့်အရေးများ သို့မဟုတ် သုံးစွဲသူအတွက် အာမခံချက်များကို ဖယ်ထုတ်ထားခြင်း သို့မဟုတ် တစ်နည်းနည်းဖြင့် ကန့်သတ်ရန် ရည်ရွယ်ထားခြင်း မဟုတ်ပါ၊ ၎င်းတွင် သင်နေထိုင်ရာ ဒေသ၏ တရားစီရင်ရေးက သုံးစွဲသူကို ကာကွယ်ပေးရန်အတွက် ဥပဒေများဖြင့် ပြဋ္ဌာန်းထားသော သုံးစွဲသူ အခွင့်အရေးများ သို့မဟုတ် သုံးစွဲသူအတွက် အာမခံချက်များအထိ အကန့်အသတ်မရှိ ပါဝင်ပါသည်။</strong>
    <br/><strong>ဥပဒေက ခွင့်ပြုထားသည်အထိ ဖယ်ထုတ်၍ မရသော သို့မဟုတ် ကန့်သတ်၍ မရနိုင်သော ဥပဒေအရ ပြဋ္ဌာန်းထားသည့် စည်းမျဉ်း (သင်နေထိုင်ရာ ဒေသ၏ တရားစီရင်ရေးက သုံးစွဲသူကို ကာကွယ်ပေးရန်အတွက် ဥပဒေများဖြင့် ပြဋ္ဌာန်းထားသော သုံးစွဲသူ အခွင့်အရေးများ သို့မဟုတ် သုံးစွဲသူအတွက် အာမခံချက်များ အပါအဝင်) တစ်ခုခုကို ချိုးဖောက်ခြင်းအတွက် သင်၏ တစ်ခုတည်းသော သီးသန့် ကုစားဖြေရှင်းနည်းနှင့် vivo ၏ တစ်ခုတည်းသော ပေးရန်တာဝန်မှာ အောက်ပါ အချက်တစ်ချက်နှင့် အထက် အတိုင်းသာ ဖြစ်ပါသည် (vivo ၏ တစ်ဦးတည်းကိုယ်ပိုင် ဆုံးဖြတ်ပိုင်ခွင့်ဖြင့် ဆုံးဖြတ်ပါမည်)- (i) ထုတ်ကုန်များနှင့် စပ်လျဉ်း၍ ထုတ်ကုန်များကို အစားထိုးခြင်း သို့မဟုတ် ပြုပြင်ခြင်း သို့မဟုတ် ထုတ်ကုန်ကို အစားထိုး သို့မဟုတ် ပြုပြင်သည့် ကုန်ကျစရိတ်များကို ပေးခြင်း၊ (ii) ဝန်ဆောင်မှုများနှင့် စပ်လျဉ်း၍ ဝန်ဆောင်မှုကို ပြန်လည် ပေးအပ်ခြင်း သို့မဟုတ် ဝန်ဆောင်မှုများကို ပြန်လည်ပေးအပ်မှုအတွက် ကုန်ကျသော စရိတ်များကို ပေးချေခြင်း။</strong>
        <br/><strong>ဤပိုဒ်ခွဲရှိ အထက်ပါ စာပိုဒ်များအရ ဥပဒေက ခွင့်ပြုသည့် အတိုင်းအတာအထိ မည်သည့် အာမခံချက်မျှ မပေးဘဲ ဆော့ဖ်ဝဲကို &quot;ရှိရင်းစွဲ&quot; အတိုင်း ပံ့ပိုးပေးထားခြင်း ဖြစ်ပါသည်။ ဥပဒေအရ ခွင့်ပြုထားသည့် အတိုင်းအတာအထိ vivo နှင့် ၎င်း၏ ကုမ္ပဏီခွဲများ၊ ကမ္ဘာတစ်ဝန်းရှိ ၎င်း၏ လိုင်စင် ချပေးသူများနှင့် ဝန်ဆောင်မှုပေးသူများသည် အတိအလင်းဖော်ပြထားသော သို့မဟုတ် သွယ်ဝိုက် ညွှန်းဆိုထားသော တင်ပြတောင်းဆိုချက်များ၊ အာမခံများနှင့် မသက်ဆိုင်ကြောင်း ငြင်းဆိုပါသည်၊ ယင်းတွင် ရောင်းစွံနိုင်မှု၊ ရည်ရွယ်ချက်တစ်ခုနှင့် ကိုက်ညီမှု၊ မူပိုင်ခွင့် မချိုးဖောက်မှုအတွက် ကြေညာချက် သို့မဟုတ် အာမခံချက်များပါဝင်ပြီး ကန့်သတ်မထားပါ၊ ထို့အပြင် အောက်ပါအတိုင်း ကြေညာချက်နှင့် အာမခံချက်တို့နှင့် မသက်ဆိုင်ကြောင်း ငြင်းဆိုပါသည်- (i) ဝန်ဆောင်မှုက သင်၏ လိုအပ်ချက်များကို ဖြည့်ဆည်းဆောင်ရွက်ပေးမည်ဖြစ်ကြောင်း၊ (ii) ဝန်ဆောင်မှုကို မည်သည့် ချွတ်ယွင်းမှုမျှ မရှိဘဲ လုံခြုံစွာ စဉ်ဆက်မပြတ် အချိန်မီ ပံ့ပိုးပေးမည်ဖြစ်ကြောင်း၊ (iii) ဆော့ဖ်ဝဲကို သို့မဟုတ် ဝန်ဆောင်မှုတစ်ခုခုကို အသုံးပြုစဉ် ရရှိသော အချက်အလက်အားလုံးသည် မှန်ကန်မှုရှိပြီး စိတ်ချရကြောင်း၊ သို့မဟုတ် (iv) ဆော့ဖ်ဝဲတစ်ခုခုရှိ ချွတ်ယွင်းချက်များ သို့မဟုတ် ချို့ယွင်းချက်များကို ကျွန်ုပ်တို့ ဝန်ဆောင်မှု၏ တစ်စိတ်တစ်ပိုင်းအဖြစ် ပြုပြင်ပေးမည်ဖြစ်ကြောင်း။ vivo သည် သင်၏ ကွန်ရက်အော်ပရေတာနှင့် ချိတ်ဆက်မှု မရှိသဖြင့် လိုင်းမိမှု သို့မဟုတ် သင့်ကွန်ရက် အော်ပရေတာ၏ ဝန်ဆောင်မှု ရရှိနိုင်မှု သို့မဟုတ် အရည်အသွေးနှင့်ပတ်သက်ပြီး အာမခံရန် vivo တွင် တာဝန်မရှိပါ။ ဥပဒေအရ ခွင့်ပြုထားသည့် အတိုင်းအတာအထိ ဆော့ဖ်ဝဲကို အသုံးပြုမှု သို့မဟုတ် ၎င်း၏ စွမ်းဆောင်ရည်ကြောင့် ဖြစ်ပွားသော အန္တရာယ်တစ်ခုလုံးသည် သင်နှင့်သာ သက်ဆိုင်ပါသည်။ ဥပဒေအရ ခွင့်ပြုထားသည့် အတိုင်းအတာအထိ ပြင်ပ အဖွဲ့အစည်း ဝန်ဆောင်မှုကို အသုံးပြုခြင်းကြောင့် ဖြစ်ပွားသော ဤစက်တွင် ပျက်စီးမှု တစ်ခုခု သို့မဟုတ် အကြောင်းအရာ သို့မဟုတ် ဒေတာ ဆုံးရှုံးမှုအတွက် သင်ကိုယ်တိုင် တာဝန်ယူရပါမည်။ မည်သည့် ဖြစ်ရပ်တွင်မဆို ဤသဘောတူညီချက် သို့မဟုတ် ဤဆော့ဖ်ဝဲ သို့မဟုတ် ၎င်း၏ အစိတ်အပိုင်းတစ်ခုခုကို အသုံးပြုမှု သို့မဟုတ် အသုံးမပြုနိုင်မှုကြောင့် ဖြစ်ပေါ်လာသော နောက်ဆက်တွဲ ဖြစ်သော၊ မတော်တဆဖြစ်သော၊ သွယ်ဝိုက်သော၊ အထူးဖြစ်သော၊ ဆိုးရွားသော သို့မဟုတ် အခြားတစ်မျိုးမျိုးသော ထိခိုက်ပျက်စီးမှု မှန်သမျှ (လုပ်ငန်းအကျိုးအမြတ် ဆုံးရှုံးမှု၊ လုပ်ငန်း ရပ်တန့်မှု၊ လုပ်ငန်း အချက်အလက်များ ဆုံးရှုံးမှု သို့မဟုတ် အခြား ထိခိုက်နစ်နာမှုများ အပါအဝင် ကန့်သတ်မထားဘဲ) အတွက် vivo နှင့် ၎င်း၏ အဖွဲ့ဝင် ကုမ္ပဏီများ၊ ကမ္ဘာတစ်ဝန်းရှိ ၎င်း၏ လိုင်စင်ချပေးသူများနှင့် ကုန်ကြမ်းသွင်းသူများတွင် ပေးရန်တာဝန် မရှိပါ၊ vivo နှင့် ၎င်း၏ အဖွဲ့ဝင် ကုမ္ပဏီများ။ ကမ္ဘာတစ်ဝန်းရှိ ၎င်း၏ လိုင်စင်ချပေးသူများနှင့် ကုန်ကြမ်းသွင်းသူများကို ထိုသို့သော ပျက်စီးနိုင်ခြေအကြောင်း အသိပေးထားပြီးဖြစ်သည့်တိုင် vivo က ပံ့ပိုးပေးထားသည့် ထုတ်ကုန်၊ ဝန်ဆောင်မှု၊ လုပ်ဆောင်ချက် သို့မဟုတ် လုပ်ဆောင်နိုင်စွမ်းကို မှားယွင်းစွာ သို့မဟုတ် တရားမဝင် အသုံးပြုမှုအတွက် vivo တွင် တာဝန် မရှိစေရ။ ဥပဒေအရ ခွင့်ပြုထားသည့် အတိုင်းအတာအထိ ဤသဘောတူညီချက်အရ ပျက်စီးမှု တစ်ခုခုအတွက် vivo ၏ အလုံးစုံ ပေးလျော်ရန် တာဝန်သည် ဤစက်ပစ္စည်းကို သင် ဝယ်ယူစဉ်က ပေးချေခဲ့ရသော တန်ဖိုးထက် မည်သည့်အခါမျှ ကျော်လွန်ခြင်း မရှိစေရ။ vivo က ပံ့ပိုးထားသော မည်သည့်ထုတ်ကုန်၊ ဝန်ဆောင်မှု၊ လုပ်ဆောင်ချက် သို့မဟုတ် လုပ်ဆောင်နိုင်စွမ်းကိုမဆို အသုံးပြုခြင်းသည် ကျင့်သုံးနေသောဥပဒေအားလုံးနှင့် အညီဖြစ်ရမည်။ အခြားသုံးစွဲသူ အခွင့်အရေးများ သင့်တွင်ရှိနိုင်ပြီး ၎င်းသည် ဤနေရာတွင်ဖော်ပြထားသည့် စည်းကမ်းချက်များနှင့် သတ်မှတ်ချက်များကြောင့် ထိခိုက်မှုရှိမည် မဟုတ်ပါ။ သင်နေထိုင်ရာဒေသ၏ တရားစီရင်ရေး ဥပဒေကြောင့် စည်းကမ်းချက်နှင့် သတ်မှတ်ချက်အချို့ကို ပြဋ္ဌာန်း၍ မရခြင်း သို့မဟုတ် တရားမဝင်ခြင်းဖြစ်ပါက အဆိုပါအခြေအနေများတွင် အကျုံးမဝင်မှု သို့မဟုတ် ပြဋ္ဌာန်း၍ မရနိုင်မှုအတွက် vivo ၏ တာဝန်မှာ အဆိုပါဥပဒေများအရ ခွင့်ပြုထားသည့် အနိမ့်ဆုံး အတိုင်းအတာအထိသာ ဖြစ်ရမည်ဟု ကန့်သတ်ထားသည်။</strong></p>
<p>
    <b><font style="line-height:3" size="3">8. ထုတ်ယူမှု ထိန်းချုပ်ခြင်း</font></b>
    <br/>ဆော့ဖ်ဝဲကို ရယူရာတွင် သက်ဆိုင်ရာ ဥပဒေနှင့် စီရင်ပိုင်ခွင့်အာဏာ၏ ဆက်နွယ်ရာ ဥပဒေများဖြင့် အခွင့်အာဏာအပ်နှင်းထားသည်မှအပ သင်သည် ဆော့ဖ်ဝဲကို အသုံးပြုခြင်း သို့မဟုတ် ထုတ်ယူခြင်း သို့မဟုတ် ပြန်လည်ထုတ်ယူခြင်း ပြုလုပ်နိုင်မည်မဟုတ်ပါ။</p>
<p>
    <b><font style="line-height:3" size="3">9. ပြန်လည်စိုက်ထုတ်ပေးလျော်ခြင်း</font></b>
    <br/>သင်သည် (i) ဆော့ဖ်ဝဲနှင့် စပ်လျဉ်း၍ (ဤနေရာအောက်တွင် ဖော်ပြထားသော ခွင့်ပြုချက်များအတွက် အသုံးပြုရန် vivo က ပေးအပ်ထားသော အရာများမှ လွဲ၍) အရာတစ်ခုခုကို ကြည့်ခြင်း၊ ဒေါင်းလုဒ်လုပ်ခြင်း၊ လျှို့ဝှက်ကုဒ်ပြောင်းခြင်း၊ ချုံ့ခြင်း၊ မိတ္တူကူးခြင်း သို့မဟုတ် ထုတ်လွှင့်ခြင်းဖြင့် ပြင်ပအဖွဲ့အစည်းတစ်ခု သို့မဟုတ် သက်ဆိုင်ရာဥပဒေကို ချိုးဖောက်ခဲ့မှု၊ သို့မဟုတ် (ii) ဤလိုင်စင်သဘောတူညီချက်ပါ ဝန်ဆောင်မှုစည်းမျဉ်းတစ်ခုခုကို ချိုးဖောက်ခဲ့မှုကြောင့် နစ်နာကြေး တောင်းဆိုမှု သို့မဟုတ် ထိုသို့ နစ်နာကြေး တောင်းဆိုမှုနှင့် စပ်လျဉ်း၍ ပေါ်ပေါက်လာသည့် ဆုံးရှုံးမှု၊ နစ်နာမှု၊ ဒဏ်ကြေးနှင့် ကုန်ကျစရိတ်များ (ရှေ့နေခနှင့် ခရီးစရိတ်များအပါအဝင်) အတွက် vivo၊ ၎င်း၏ အရာရှိများ၊ ဒါရိုက်တာများနှင့် ဝန်ထမ်းများကို မထိခိုက်စေခြင်း၊ ကုန်ကျစရိတ်များကို သင်က ပေးအပ်ခြင်းနှင့် ကာကွယ်ခြင်းတို့ကို ပြုလုပ်ရန် သဘောတူသည်။ သံသယကင်းစေရန် ဖော်ပြရပါက ဆုံးရှုံးမှု၊ နစ်နာမှု၊ ဒဏ်ကြေး သို့မဟုတ် ကုန်ကျစရိတ်သည် vivo ကြောင့် ဖြစ်နေသမျှ ကာလပတ်လုံး ထိုသို့သော ဆုံးရှုံးမှု၊ နစ်နာမှု၊ ဒဏ်ကြေး သို့မဟုတ် ကုန်ကျစရိတ်အတွက် ဤပိုဒ်ခွဲအရ ပေးရန် တာဝန်ကို အချိုးကျ ခွဲဝေ လျှော့ချရပါမည်။</p>
<p>
    <b><font style="line-height:3" size="3">10. အဆုံးသတ်ခြင်း</font></b>
    <br/>ဤတွင်ဖော်ပြထားသော မည်သည့်စည်းကမ်းချက်နှင့် သဘောတူညီချက်များကိုမဆို သင် လိုက်နာရန်ပျက်ကွက်ခဲ့ပါက ရပ်စဲရန်ကြိုတင်အကြောင်းမကြားဘဲ ဤသဘောတူညီချက်သည် အလိုအလျောက် ရပ်စဲသွားမည်။</p>
<p>
    <b><font style="line-height:3" size="3">11. လိုက်နာရမည့် ဥပဒေများနှင့် တရားစီရင်ပိုင်ခွင့် နယ်မြေ</font></b>
    <br/>ဥပဒေများနှင့် စည်းမျဉ်းစည်းကမ်းများဆိုင်ရာ အငြင်းပွားမှု ရှိစေကာမူ သင်နေထိုင်သည့် နေရာ၏ ဥပဒေများနှင့်အညီ ဤသဘောတူညီချက်ကို ထိန်းသိမ်းပြီး အဓိပ္ပာယ် ကောက်ယူပါမည်။ သင်နှင့် vivo တို့သည် နိုင်ငံတကာ ကုန်ပစ္စည်းများရောင်းချမှုအတွက် စာချုပ်များဆိုင်ရာ ကုလသမဂ္ဂ သဘောတူညီချက်ကို အတိအလင်း ချန်လှပ်ထား၍ ကျင့်သုံးမည်မဟုတ်ကြောင်း သဘောတူပါသည်။ တရားရင်ဆိုင်နေသော တရားရုံးက အကြောင်းရင်းတစ်ခုကြောင့် ဤသဘောတူညီချက်၏ တစ်စိတ်တစ်ပိုင်းသည် အကျုံးမဝင်သည့်အတွက် ဆက်လက်၍ မကျင့်သုံးနိုင်ဟု တွေ့ရှိပါက ဤသဘောတူညီချက်၏ ကျန်အပိုင်းသည် ဆက်လက်၍ အပြည့်အဝ အာဏာတည်ကာ သက်ရောက် အကျုံးဝင်နေရမည်။</p>
<p>
    <b><font style="line-height:3" size="3">12. ဆက်သွယ်ရန်</font></b>
    <br/>သင့်တွင် မကျေနပ်ချက်များ၊ မေးခွန်းများ၊ မှတ်ချက်များ သို့မဟုတ် အကြံပြုချက်များ ရှိပါက vivo တရားဝင် ဝဘ်ဆိုက် (https://www.vivo.com) သို့ ဝင်ရောက်ကြည့်ရှုပြီး အွန်လိုင်းသုံးစွဲသူ အကူအညီပေးရေးမှတစ်ဆင့် vivo ကို ဆက်သွယ်နိုင်ပါသည်။</p>
<p>
မူပိုင်ခွင့် ©2022 vivo Mobile Communication Co., Ltd. မူပိုင်ခွင့်အားလုံး ရယူထားပြီး ဖြစ်ပါသည်</p>
<p>
2022 ခုနှစ်၊ ဇွန်လ 1 ရက်တွင် ပြင်ဆင်မွမ်းမံထားသည်</p>
