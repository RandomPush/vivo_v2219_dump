<p>
    <strong>இறுதிப் பயனர் உரிம ஒப்பந்தம்</strong></p>
<p>
    <strong>முக்கியம் – பயன்படுத்தும் முன்பு கவனமாகப் படிக்கவும்:</strong></p>
<p>
இந்த இறுதிப் பயனர் உரிம ஒப்பந்தமானது (இந்த &quot;ஒப்பந்தம்&quot;) உங்களுக்கும் (ஒரு தனிநபராக அல்லது நிறுவனமாக) vivo-க்கும் இடையிலான சட்டப்பூர்வ ஒப்பந்தமாகும், vivo அல்லது அதனுடன் இணைந்த நிறுவனங்கள் அல்லது அவற்றின் உரிமதாரர்கள் அல்லது சப்ளையர்களுக்குச் சொந்தமான மற்றும் முன்பே நிறுவப்பட்ட அல்லது பதிவிறக்கம் செய்யப்பட்ட அல்லது வாங்கிய அனைத்து மென்பொருட்களுக்கும், இந்த ஃபோனின் (&quot;சாதனம்&quot;) உங்கள் பயன்பாட்டுக்கும் இது பொருந்தும். இயக்க முறைமை, கூறுகள், தொடர்புடைய மெட்டீரியல்கள் மற்றும் ஆவணங்களும் (எந்த வடிவத்திலும்) (கூட்டாக, &quot;மென்பொருள்&quot;) உள்ளடங்கும்.</p>
<p>
இங்கு \&quot;நாங்கள்\&quot; அல்லது \&quot;vivo\&quot; என்று குறிப்பிடும் எதுவும், எண்.1 விவோ ரோடு, சாங்கான், டாங்குவான், குவாங்டாங் புரோவின்ஸ் என்ற முகவரியில் உள்ள, 91441900557262083U என்ற யுனிஃபார்ம் சோஷியல் கிரெடிட் குறியீடு கொண்ட, டொங்குவான் முனிசிபாலிட்டியின் மார்க்கெட் சூப்பர்விஷன் அட்மினிஸ்ட்ரேஷனில் பதிவுசெய்யப்பட்டுள்ள, vivo Mobile Communication Co., Ltd. நிறுவனத்தையே குறிக்கும்.</p>
<p>
    <strong>மென்பொருளை நீங்கள் செயல்படுத்துவது, பயன்படுத்துவது, பதிவிறக்குவது, நிறுவுவது அல்லது புதுப்பிப்பது போன்றவற்றை நீங்கள் செய்யும்போது, இந்த ஒப்பந்தத்தின் விதிகள் மற்றும் நிபந்தனைகளை நீங்கள் ஏற்றுக்கொள்வதாகக் கருதப்படும்.</strong></p>
<p>
    <strong>இந்த ஒப்பந்தத்தின் விதிமுறைகளையும் நிபந்தனைகளையும் நீங்கள் ஏற்க விரும்பவில்லை என்றால், இந்த சாதனம் அல்லது மென்பொருளைப் பயன்படுத்த வேண்டாம் அல்லது மென்பொருளின் புதுப்பிப்பை பதிவிறக்கம் செய்து நிறுவ வேண்டாம். vivo-இன் பணத்தைத் திரும்பப்பெறும் கொள்கையை சந்திப்பதன் அடிப்படையில், மென்பொருள் உட்பொதிக்கப்பட்ட இந்த சாதனத்தையும், அதனுடன் கூடிய பிற பொருட்களையும் (ஆவணங்கள் மற்றும் பேக்கேஜிங் உட்பட) vivo அல்லது நீங்கள் vivo தயாரிப்பை வாங்கிய, vivo-ஆல் அங்கீகரிக்கப்பட்ட விநியோகிப்பாளர், ஆப்பரேட்டர், டீலர் அல்லது ரீடெயில் ஸ்டோரில் திருப்பியளித்துவிட வேண்டும்.</strong></p>
<p>
    <strong>திறந்த மூல மென்பொருட்கள்</strong></p>
<p>
மென்பொருளில் சில திறந்த மூல உரிம ஒப்பந்தங்களுக்கு உட்பட்ட மென்பொருள் கோப்புகள் உள்ளன. இத்தகைய திறந்த மூல மென்பொருள் கோப்புகள் இந்த பிரிவில் குறிப்பிடப்பட்டுள்ள அறிவிப்புகள் மற்றும் பிற விதிமுறைகள் மற்றும் நிபந்தனைகளுக்கு உட்பட்டவை, இவை சட்டத்தால் அனுமதிக்கப்படும் அதிகபட்ச வரம்புக்கு &quot;உள்ளபடியே&quot; என்ற அடிப்படையில் வழங்கப்படுகின்றன.</p>
<p>
இங்கே உள்ள திறந்த மூல கோப்புக்கு(கோப்புகளுக்கு), தொடர்புடைய பதிப்புரிமை மற்றும் உரிம விதிமுறைகளுக்கு சாதனத்தின் அமைப்புகளில் &quot;திறந்த மூல உரிமம்&quot; என்பதை அணுகவும் (தொடர்புடைய சொற்கள் பதிப்புரிமை மற்றும் உரிம விதிமுறைகளை கண்டுபிடிப்பதில் உங்களுக்கு ஏதேனும் சிக்கல் இருந்தால், எங்கள் வாடிக்கையாளர் சேவையைத் தொடர்பு கொள்ளவும்). Apache உரிமம், பதிப்பு 2.0-இன் ஒரு நகலை நீங்கள் http://www.apache.org/licenses/LICENSE-2.0 என்பதில் காணலாம்.</p>
<p>
    <b><font style="line-height:3" size="3">1. சிவில் நடத்தைக்கான திறன்</font></b>
    <br/>(i) மென்பொருளைப் பயன்படுத்தும்போது அல்லது இந்த ஒப்பந்தத்தை ஏற்றுக் கொள்ளும்போது, உங்கள் பகுதியின் சட்டங்களுக்கு இணங்கி சிவில் நடத்தையில் ஈடுபட உங்களுக்கு முழுத் திறன் இருப்பதாக நீங்கள் குறிப்பிடுகிறீர்கள், உத்தரவாதம் அளிக்கிறீர்கள்; (ii) நீங்கள் மைனராக இருந்தால் அல்லது உங்கள் பகுதியின் சட்டங்களுக்கு இணங்கி சிவில் நடத்தையில் ஈடுபட உங்களுக்கு முழுத் திறன் இல்லையென்றால், உங்கள் பெற்றோர் அல்லது பாதுகாவலரின் ஒப்புதல் அல்லது உறுதிப்படுத்தல் இல்லாமல் நீங்கள் மென்பொருளைப் பயன்படுத்தக் கூடாது அல்லது இந்த ஒப்பந்தத்தை ஏற்றுக் கொள்ளக்கூடாது; (iii) நீங்கள் மென்பொருளைப் பயன்படுத்தினால் அல்லது இந்த ஒப்பந்தத்தை ஏற்றுக் கொண்டால், இந்தப் பிரிவின் முதல் பத்தியில் உள்ள விதிமுறைகளை ஏற்றுக்கொண்டீர்கள் அல்லது உங்கள் பெற்றோர் அல்லது பாதுகாவலரிடம் ஒப்புதல் பெற்றுவிட்டீர்கள் என்று கருதப்படும்.</p>
<p>
    <b><font style="line-height:3" size="3">2. உரிமம் வழங்குதல்.</font></b>
    <br/>vivo உங்களுக்கு, விசேஷத்தன்மை ஏதுமற்ற, மாற்றத்தக்கதல்லாத மற்றும் வரம்புடைய உரிமத்தை, இந்த சாதனத்தின் மென்பொருளை இங்கு கொடுக்கப்பட்டுள்ள விதிமுறைகள் மற்றும் நிபந்தனைகளுக்கு இணங்க நிறுவுவதற்காக, அணுகுவதற்காக, பயன்படுத்துவதற்காக, இயக்குவதற்காக அல்லது புதுப்பிப்பதற்காக வழங்குகிறது.</p>
<p>
    <b><font style="line-height:3" size="3">3. உரிமத்தின் வரம்புகள்.</font></b>
    <br/>வெளிப்படையாக மற்றும் தெளிவாக vivo ஆல் அங்கீகரிக்கப்பட்டிருக்கும் வரம்பைத் தவிர அல்லது அந்த வரம்புகள் வெளிப்படையாக பொருந்தக்கூடிய சட்டங்களால் தடைசெய்யப்பட்டால் தவிர, நீங்கள் பின்வருவனவற்றைச் செய்யக் கூடாது: (i) மென்பொருளை மாற்ற, மொழிபெயர்க்க, தலைகீழ் பொறியியல் செய்ய, தொகுப்புநீக்க, கட்டமைப்பைக் குலைக்கக் கூடாது, அல்லது மென்பொருளிலிருந்து வருவிக்கப்பட்ட தயாரிப்புகளை உருவாக்கக் கூடாது; (ii) மென்பொருள் அல்லது அதன் எந்த பகுதியையும் நகலெடுக்கக் கூடாது (பழுதுநீக்குதல் அல்லது மாற்றித்தருதல் போன்றவற்றின்போது மறுபிரதி எடுப்பது தவிர, மேலும் அதுபோன்ற மறுபிரதிகள், எந்தவொரு கணினியிலும் நிறுவப்படக் கூடாது மற்றும் பழுது நீக்குதல் அல்லது மாற்றித் தருதல் போன்றவற்றின் பிறகு உடனடியாக நீக்கப்பட அல்லது அழிக்கப்பட வேண்டும். மென்பொருள் அல்லது அதன் எந்தவொரு பகுதியையும் நீங்கள் வேறு நகலெடுத்தால் அது இந்த ஒப்பந்தத்தை மீறுவதாகக் கருதப்படும்.); (iii) மென்பொருள் அல்லது அதன் எந்தவொரு பகுதியையும் வாடகைக்கு விடுதல், குத்தகை அளித்தல், உரிமம் தருதல் அல்லது துணை உரிமம் வழங்குதல் அல்லது வேறு வகையில் உரிமைகளை மற்றவர்களுக்குத் தருதல் போன்றவற்றைச் செய்யக் கூடாது; (iv) மென்பொருளின் எந்தவொரு உரிம அறிவிப்பு அல்லது லேபிள்களையும் அகற்றக் கூடாது; (v) மென்பொருளுடன் எந்தவொரு மென்பொருளையும் சேர்க்க, ஒருங்கிணைக்க அல்லது இணைக்கக் கூடாது; (vi) மென்பொருளை சிதைக்க, மாற்ற அல்லது இடமாற்றக் கூடாது, மென்பொருளின் ஒருங்கிணைவைப் பாழாக்கக் கூடாது; (vii) டெர்மினல் சாதனங்களின் ரூட் அணுகலைப் பெறக் கூடாது, நீங்களே அல்லது மூன்றாம் தரப்பு மூலமாக, டெர்மினல் சாதனத்தைச் சிதைக்கக் கூடாது அல்லது எந்தவொரு ஹோஸ்ட் அல்லது முறைமை கோப்பை அணுக, மாற்ற, அகற்ற அல்லது நிறுவல் நீக்கக் கூடாது. இதுபோன்ற எந்தவொரு தடைசெய்யப்பட்ட பயன்பாடும், மென்பொருளுக்கான உங்கள் உரிமத்தை உடனடியாக முடிவுக்கு கொண்டு வரும்.
    <br/>மென்பொருளை, பொருந்தக்கூடிய எல்லா சட்டங்களுடன் இணங்கியபடி மட்டுமே நீங்கள் பயன்படுத்துவீர்கள் என்று ஒப்புக்கொள்கிறீர்கள், இதில் தொடர்புடைய பதிப்புரிமை மற்றும் பிற அறிவுசார் சொத்துரிமைகள் மற்றும்/அல்லது ஏற்றுமதி கட்டுப்பாட்டு ஒழுங்குமுறைகள் ஆகியவை மீதான வரம்புகளும் உள்ளடங்கும், ஆனால் அவை மட்டுமே அல்ல.
    <br/>vivo அல்லது அதனுடன் இணைந்த நிறுவனங்கள் அல்லது உலகளவில் அவற்றின் உரிமம் பெற்றவர்கள் மற்றும் சப்ளையர்களின் அறிவுசார் சொத்துரிமையை நீங்கள் மதிக்க வேண்டும் தனிப்பட்ட மற்றும் வர்த்தக நோக்கில்லாத நோக்கங்களுக்காக மட்டுமே மென்பொருளைப் பயன்படுத்த வேண்டும். எந்தவொரு வர்த்தகரீதியான சேவை அல்லது பயன்பாட்டை வழங்கவோ அல்லது அவற்றின் பகுதியாகவோ எந்தவகையிலும் மென்பொருளை நீங்கள் பயன்படுத்தக் கூடாது.</p>
<p>
    <b><font style="line-height:3" size="3">4. தலைப்பு.</font></b>
    <br/>மென்பொருள் மற்றும் அவற்றில் உள்ள தலைப்பு, உரிமையுடைமை, உரிமைகள் மற்றும் அறிவுசார் சொத்துரிமைகள் ஆகியவை உலகெங்கும், நிலையான வகையில் அல்லது பொருத்தமான வகையில் vivo-வுக்கு அல்லது அதனுடன் இணைந்த நிறுவனங்கள் அல்லது அவற்றின் உரிமம் பெற்றவர்கள் மற்றும் சப்ளையர்களுக்கு சொந்தமானவை. மென்பொருள் வழியாக அணுகப்படும் உள்ளடக்கத்தில் உள்ள மற்றும் உள்ளடக்கத்திற்கான, தலைப்பு, உரிமையுடைமை உரிமைகள் மற்றும் அறிவுசார் சொத்துரிமைகள் பொருந்தக்கூடிய உள்ளடக்க உரிமையாளரால் தொடர்ந்து தக்கவைக்கப்படும் மற்றும் அவை பொருந்தக்கூடிய பதிப்புரிமையால் அல்லது பிற சட்டங்களால் பாதுகாக்கப்படலாம். இந்த உரிமம், அதுபோன்ற உள்ளடக்கத்திற்கு எந்த உரிமைகளையும் உங்களுக்கு வழங்கவில்லை.</p>
<p>
    <b><font style="line-height:3" size="3">5. மென்பொருளின் புதுப்பிப்பு</font></b>
    <br/>இயக்க முறைமை அல்லது பிற மென்பொருள் அல்லது சேவைகளின் மேம்பட்ட பதிப்புகள், அம்சங்கள் மற்றும் செயல்திறன்களுக்கான கூடுதல் அம்சங்கள் மற்றம் மேம்பாடுகள், துணை நிரல் கூறுகள், பிழைத் திருத்தங்கள், மென்பொருளின் பகுதியை நீக்குதல் அல்லது சேவைகளின் பகுதியை நிறுத்திக்கொள்ளுதல் (காலாவதியானது எனக் கருதப்படும்போது அல்லது சரியற்றது அல்லது பாதுகாப்பற்றது அல்லது பிழை எனக் கருதப்பட்டால்) போன்றவை உள்ளிட்ட (ஆனால் இவை மட்டுமே அல்ல) மென்பொருள் புதுப்பிப்புகளை vivo உங்களுக்குக் கிடைக்கச் செய்யக்கூடும் (மொத்தமாக &quot;புதுப்பிப்புகள்&quot; எனப்படும்). இந்தச் சாதனத்தின் செயல்திறனையும் பாதுகாப்பையும் மேம்படுத்துவதற்காக, அல்லது மொபைல் நெட்வொர்க் ஆப்பரேட்டர்களின் தனிப்பயனாக்கத் தேவைப்பாடுகளை நிறைவேற்றுவதற்காகவே புதுப்பிப்புகள் உருவாக்கப்படுகின்றன. பின்னது உங்கள் சிஸ்டம் பதிப்பைப் பொறுத்து கிடைக்கக்கூடும். ஆபத்துக் கையாளுகையின் சில வரம்புக்குட்பட்ட சூழ்நிலைகளில், நாங்கள் சரியெனக் கருதும்பட்சத்தில் உங்களுக்கு முன்னறிவிப்பு வழங்காமல் புதுப்பிப்புகளின் பகுதியை நாங்கள் நீக்கக்கூடும் என்பதை நீங்கள் அறிந்து ஏற்கிறீர்கள். உதாரணமாக நீங்கள் பதிவிறக்கி, ஆனால் இன்னும் நிறுவாத இயக்க முறைமை மேம்படுத்தலால் பாதுகாப்பு சம்பந்தமான பெரிய ஆபத்துகள் உள்ளன எனக் கண்டறியப்பட்டால், ஆபத்துகளைத் தவிர்ப்பதற்காக உங்களுக்கு முன்னறிவிப்பு வழங்காமலே இந்த சாதனத்திலிருந்து நிறுவல் தொகுப்பை நாங்கள் அகற்றக்கூடும். புதுப்பிப்புகளை (முழுமையாக அல்லது பகுதியாக) தானாகவே பதிவிறக்கும் அம்சம் அல்லது அது போன்ற அம்சத்தை நீங்கள் இயக்கிவைத்தால், புதுப்பிப்புகள் இந்த சாதனத்தில் தானாகவே பதிவிறக்கப்படும், இதன் மூலம் உங்களுக்கு எப்போதும் புதிய பதிப்பு இருக்கும். அதுபோன்ற அம்சத்தை நீங்கள் முடக்கி வைத்திருந்தால், புதுப்பிப்புகளை நீங்களே கைமுறையாகப் பதிவிறக்க வேண்டியிருக்கும். அப்போதும் அத்தகைய சூழ்நிலைகளில் புதுப்பிப்புகள் குறித்த அறிவிப்புகள் உங்களுக்குக் கிடைக்கக்கூடும். மேலும், புதுப்பிப்புகளை (முழுமையாக அல்லது பகுதியாக) தானாகவே பதிவிறக்கும் அம்சம் அல்லது அது போன்ற அம்சத்தை நீங்கள் இயக்கிவைத்தால், புதுப்பிப்புகள் இந்த சாதனத்தில் தானாகவே பதிவிறக்கப்படும், உதாரணமாக நீங்கள் இரவில் இந்த சாதனத்தைப் பயன்படுத்தாமல் வைத்திருக்கும்போது இது நடக்கும். இந்த ஒப்பந்தத்தின் மேம்படுத்தப்பட்ட பதிப்பு இந்த ஒப்பந்தத்தைக் காட்டிலும் அதிகாரப்பூர்வமானதானால் ஒழிய, பதிவிறக்கப்பட்ட, நிறுவப்பட்ட, அல்லது பயன்படுத்தப்பட்ட எல்லா புதுப்பிப்புகளுக்கும் இந்த ஒப்பந்தம் பொருந்தும்.</p>
<p>
    <b><font style="line-height:3" size="3">6. மூன்றாம் தரப்பு மென்பொருள்</font></b>
    <br/>இந்தச் சாதனத்தில் சில மூன்றாம் தரப்பு மென்பொருள், பயன்பாடுகள் அல்லது சேவைகள் (&quot;மூன்றாம் தரப்பு மென்பொருள்&quot;) இருக்கலாம். மூன்றாம் தரப்பு மென்பொருள் எதற்கும் ஆதரவை வழங்கும் பொறுப்பு vivo-க்கு இல்லை என்றும் அந்த மூன்றாம் தரப்பு மென்பொருள் எப்போதும் கிடைக்கும் என்று உத்தரவாதம் அளிப்பதில்லை என்றும் அறிந்து ஏற்கிறீர்கள். எந்தவொரு நிகழ்விலும் இது மூன்றாம் தரப்பு மென்பொருள் அல்லது அதனுடன் தொடர்புடைய மூன்றாம் தரப்பினரின் vivo-இன் வெளிப்படையான அல்லது மறைமுகமான வாரண்டியை உருவாக்காது, மேலும் எந்தவொரு உள்ளடக்கம், சேவைகள் அல்லது மூன்றாம் தரப்பினரால் வழங்கப்பட்ட வேறு எந்தப் பொருட்களுக்கும் vivo பொறுப்பேற்காது. மேலும், நீங்கள் ஏதேனும் மூன்றாம் தரப்பு மென்பொருளைப் பயன்படுத்தினால், உங்கள் உபயோகமானது அந்த மூன்றாம் தரப்பின் பொருந்தக்கூடிய உரிம ஒப்பந்தம், தனியுரிமைக் கொள்கை மற்றும்/அல்லது பிற ஒப்பந்தங்களுக்கு உட்பட்டதே ஆகும் என்பதையும் நீங்கள் அறிந்து ஏற்கிறீர்கள். மூன்றாம் தரப்பு மென்பொருளை நீங்கள் பயன்படுத்துவதற்கு முற்றிலும் நீங்களே பொறுப்பு. <strong>சட்டத்தால் அனுமதிக்கப்படும் அதிகபட்ச வரம்புக்கு, எந்தவொரு மூன்றாம் தரப்பு மென்பொருளுக்கும் vivo பொறுப்பாகாது மற்றும் மூன்றாம் தரப்பு மென்பொருளை நீங்கள் பயன்படுத்துவதற்காக எந்தவொரு கடன்பொறுப்பையும் கொண்டிருக்காது.</strong></p>
<p>
    <b><font style="line-height:3" size="3">7. உரிமைத்துறப்பு மற்றும் பொறுப்பு வரையறை</font></b>
    <br/><strong>நுகர்வோர் உரிமைகள் அல்லது வாடிக்கையாளர்களுக்கான உத்தரவாதங்களின் வரம்புக்குட்படுத்தல் உட்பட (ஆனால் அவை மட்டுமே அல்ல), நீங்கள் வசிக்கும் சட்ட எல்லைக்குரிய சட்டத்தின் கீழ் விலக்கப்பட முடியாத அல்லது வரம்புக்குட்படுத்த முடியாத நுகர்வோர் உரிமைகள் அல்லது வாடிக்கையாளர்களுக்கான உத்தரவாதங்கள் எதையும், இந்த விதியில் உள்ள எதுவும் விலக்காது அல்லது வரம்புக்குட்படுத்தாது.</strong>
    <br/><strong>சட்டம் அனுமதிக்கும் அளவில், விலக்கப்பட முடியாத அல்லது வரம்புக்குட்படுத்தப்பட முடியாத (நீங்கள் வசிக்கும் சட்ட எல்லைக்குரிய நுகர்வோர் பாதுகாப்பு தொடர்பான சட்டங்களின் கீழ் வரும் நுகர்வோர் உரிமைகள் அல்லது சட்டம் அனுமதிக்குமளவில், வாடிக்கையாளர்களுக்கான உத்தரவாதங்கள் உட்பட) விதிமுறைகள் ஏதேனும் மீறப்பட்டால், அதற்கான உங்கள் ஒரே மற்றும் பிரத்தியேகமான நிவாரணம் மற்றும் vivo நிறுவனத்தின் ஒரே கடப்பாடானது, பின்வருபவற்றில் ஏதேனும் ஒன்று அல்லது அதற்கு மேற்பட்டது என்ற வரம்பிலேயே அமையும் (vivo நிறுவனத்தின் தன்விருப்பப்படியே தீர்மானிக்கப்படும்): (i) தயாரிப்புகளைப் பொறுத்தமட்டில், தயாரிப்புகளை வேறாக மாற்றித் தருவது அல்லது பழுதுநீக்கித் தருவது அல்லது வேறாக மாற்ற அல்லது பழுதுநீக்குவதற்கான செலவுகளை ஈடு செய்வது; மற்றும் (ii) சேவைகளைப் பொறுத்தமட்டில், சேவைகளை மீண்டும் வழங்குவது அல்லது சேவைகளை மீண்டும் வழங்குவதற்கான செலவுகளை ஈடு செய்வது.</strong>
        <br/><strong>இந்த விதியில் மேலுள்ள பத்திகளுக்கு உட்பட்டு, சட்டம் அனுமதிக்குமளவில், மென்பொருளானது எவ்வித காப்புறுதியும் இன்றி, &quot;உள்ளபடியே&quot; வழங்கப்படுகிறது. மேலும் வர்த்தகத்திற்கு ஏற்ற தன்மை, ஒரு குறிப்பிட்ட தேவைக்குப் பொருந்தும் தன்மை, மீறல் இன்மை ஆகியவற்றுக்கான பிரதிநிதித்துவம் அல்லது காப்புறுதி உள்ளிட்ட (ஆனால் அவை மட்டுமே அல்ல) வெளிப்படையான அல்லது மறைமுகமான எவ்வித பிரதிநிதித்துவம் மற்றும் காப்புறுதிகள் அனைத்தையும், சட்டம் அனுமதிக்குமளவில், vivo அதன் இணை நிறுவனங்கள் மற்றும் அதன் உரிமதாரர்கள் மற்றும் உலகளவிலான சப்ளையர்கள் துறக்கிறார்கள், இதில் பின்வரும் பிரதிநிதித்துவம் மற்றும் காப்புறுதியும் அடங்கும்: (i) உங்களுடைய குறிப்பிட்ட தேவைகளை சேவை நிறைவு செய்யும்; (ii) தொடர்ச்சியாக, நேரந்தவறாமல், பாதுகாப்பாக அல்லது குறைபாடில்லாத வகையில் சேவை வழங்கப்படும்; (iii) சேவையின்போது உங்களுக்குக் கிடைக்கும் தகவல்கள் துல்லியமானவை மற்றும் நம்பத்தகுந்தவை; அல்லது (iv) ஏதேனும் மென்பொருளில் உள்ள எந்தவொரு குறைபாடு அல்லது பிழை ஆகியவை சேவையின் ஒரு பகுதியாக சரிசெய்யப்படும். vivo உங்களை நெட்வொர்க் ஆப்பரேட்டருடன் பிணைக்கவில்லை, எனவே உங்கள் நெட்வொர்க் ஆப்பரேட்டால் வழங்கப்படும் நெட்வொர்க் கவரேஜ் சேவைகளின் கிடைக்கும் தன்மை அல்லது தரம் போன்றவற்றுக்காக vivo உங்களுக்கு கடப்பாட்டைக் கொண்டிருக்காது. சட்டத்தால் அனுமதிக்கப்பட்ட அளவிற்கு, மென்பொருளின் பயன்பாடு அல்லது செயல்திறன் ஆகியவற்றின் காரணமாக எழும் ஒட்டுமொத்த அபாயமும் உங்களையே சார்ந்திருக்கும். சட்டத்தால் அனுமதிக்கப்பட்ட அளவிற்கு, ஏதேனும் மூன்றாம் தரப்பு சேவையைப் பயன்படுத்துவதால் சாதனத்திற்கு ஏற்படும் சேதாரம், தரவு அல்லது உள்ளடக்கம் இழப்பு ஆகியவை உங்கள் சொந்த விருப்பத்திற்குரியவை. இந்த ஒப்பந்தத்தின் காரணமாக மென்பொருள் அல்லது அதன் பகுதியைப் பயன்படுத்தியது அல்லது பயன்படுத்த முடியாமல் போனது போன்ற காரணங்களால் எழக்கூடிய எந்தவொரு சேதாரத்திற்கும், vivo அதுபோன்ற சேதாரங்கள் ஏற்படுவதற்கான சாத்தியங்கள் இருப்பதாக அறிவுறுத்திருந்தாலும் கூட, எந்தவொரு சூழ்நிலையிலும் vivo மற்றும் அதன் உரிமதாரர்கள் அல்லது கூட்டாளர்கள் ஆகியோர் எந்தவொரு சூழல்சார்ந்த, தற்செயலான, மறைமுகமான, விசேஷ, தண்டனைக்குரிய அல்லது வேறு எந்தவகையான சேதாரங்களுக்கும் பொறுப்பாக மாட்டார்கள் (இதில், வர்த்தக லாபங்கள் இழப்பு, வர்த்தகக் குறுக்கீடு, வர்த்தகத் தகவல்கள் இழப்பு அல்லது வேறு நிதி இழப்புகளும் உள்ளடங்கும், ஆனால் அவை மட்டுமே அல்ல). vivo வழங்கும் எந்தவொரு சேவை, அம்சம் அல்லது செயல்பாட்டின் ஏதேனும் தவறான அல்லது சட்டப்புறம்பான பயன்பாட்டுக்கும் vivo பொறுப்பாகாது. சட்டத்தால் அனுமதிக்கப்பட்ட அளவிற்கு, இந்த ஒப்பந்தத்தின் கீழ் ஏற்படக்கூடிய எந்தவொரு சேதாரங்களுக்கும், vivo-வின் ஒட்டுமொத்த கடன்பொறுப்பானது, ஒருபோதும் நீங்கள் வாங்கிய vivo தயாரிப்புக்கு நீங்கள் அளித்த கொள்முதல் விலையை விட அதிகமாக இருக்காது. vivo-வால் வழங்கப்படும் ஏதேனும் தயாரிப்பு, சேவை, அம்சம் அல்லது செயல்பாட்டைப் பயன்படுத்தும்போது எழக்கூடிய எல்லா பொருந்தக்கூடிய சட்டத்திற்கும் நீங்கள் இணங்கி நடக்க வேண்டும். இங்கே இடம்பெற்றுள்ள விதிகள் மற்றும் நிபந்தனைகளால் பாதிக்கப்படாத பிற வாடிக்கையாளரின் உரிமைகள் உங்களுக்கு இருக்கலாம். நீங்கள் வசிக்கும் சட்ட எல்லைக்குரிய சட்டத்தின் கீழ், சில விதிகள் மற்றும் நிபந்தனைகள் செல்லாததாக அல்லது நடைமுறைப்படுத்தக் கூடாததாக இருந்தால், அதுபோன்ற சூழ்நிலைகளில், ஏதேனும் செல்லாதத்தன்மை அல்லது நடைமுறைப்படுத்த முடியாமை ஆகியவற்றுக்கான vivo-வின் பொறுப்புடைமை, அதுபோன்ற சட்டத்தால் அனுமதிக்கப்பட்ட குறைந்தபட்ச வரம்பு வரை மட்டுமே வரம்புடையதாக இருக்கும்.</strong></p>
<p>
    <b><font style="line-height:3" size="3">8. ஏற்றுமதிக் கட்டுப்பாடு</font></b>
    <br/>பொருந்தக்கூடிய சட்டம் மற்றும் மென்பொருள் பெறப்பட்ட சட்ட எல்லைக்குரிய தொடர்புடைய சட்டங்களால் அங்கீகரிக்கப்பட்டால் தவிர, நீங்கள் மென்பொருளை பிற வழிகளில் பயன்படுத்தவோ ஏற்றுமதி செய்யவோ மறு-ஏற்றுமதி செய்யவோ கூடாது.</p>
<p>
    <b><font style="line-height:3" size="3">9. இழப்பீடு</font></b>
    <br/>நீங்கள் (i) மென்பொருளுடன் தொடர்புடையதாக, ஏதேனும் (இந்த ஒப்பந்தப்படி, vivo -வால் பயன்பாட்டுக்கென்று வழங்கப்படும் உள்ளடக்கங்களைத் தவிர வேறு) உள்ளடக்கத்தை பார்த்தது, பதிவிறக்கியது, குறியாக்கம் செய்தது, சுருக்கியது, நகலெடுத்தது அல்லது இடமாற்றம் செய்தது போன்றவற்றால் ஏதேனும் மூன்றாம் தரப்பினரின் உரிமையை அல்லது பொருந்தக்கூடிய சட்டத்தை மீறிவிட்டதால் அல்லது (ii) இந்த ஒப்பந்தத்தின் விதிகள் மற்றும் நிபந்தனைகளை நீங்கள் மீறிவிட்டதால், எழக்கூடிய அல்லது அவற்றின் தொடர்புடையதாக எழக்கூடிய ஏதேனும் உரிமை கோரல்களில் இருந்து, vivo, அதன் அலுவலர்கள், இயக்குநர்கள் மற்றும் பணியாளர்கள் ஆகியோரை, எந்தவொரு இழப்புகள், சேதாரங்கள், அபராதங்கள் மற்றும் செலவுகள் (இதில், வழக்கறிஞரின் கட்டணங்கள் மற்றும் பயணச் செலவு உள்ளடங்கும் ஆனால் அது மட்டுமே அல்ல) ஆகியவற்றில் இருந்தும் அவற்றுக்கு எதிராகவும் தீங்கின்றி வைப்பதற்கு நீங்கள் ஒப்புக்கொள்கிறீர்கள். சந்தேகத்தைத் தவிர்ப்பதற்காக, இந்த விதியின் கீழ், இழப்புகள், சேதங்கள், அபராதங்கள் அல்லது செலவுகள் எவற்றுக்குமான கட்டுப்பாடானது, vivo ஆல் ஏற்பட்ட அத்தகைய இழப்புகள், சேதங்கள், அபராதங்கள் அல்லது செலவுகளின் அளவுக்கு ஏற்ப விகிதப்படி குறைக்கப்படும்.</p>
<p>
    <b><font style="line-height:3" size="3">10. முடித்தல்</font></b>
    <br/>இங்கே தரப்பட்டுள்ள எந்தவொரு விதிகள் மற்றும் நிபந்தனைகள் ஆகியவற்றுடன் நீங்கள் இணங்கி நடக்காமல் போகும்போது, இந்த ஒப்பந்தம் தானாகவே எந்தவொரு முடித்துக்கொள்ளுதல் முன்னறிவிப்பும் இன்றி, முடித்துக் கொள்ளப்படும்.</p>
<p>
    <b><font style="line-height:3" size="3">11. நிர்வகிக்கும் சட்டங்கள் மற்றும் சட்ட வரம்பு</font></b>
    <br/>இந்த ஒப்பந்தம் நீங்கள் வசிக்கும் பகுதியின் சட்டங்களின்படி நிர்வகிக்கப்படுகிறது மற்றும் அதன் சட்ட விதிகளின் முரண்பாட்டைக் குறிப்பிடாமல் விளக்கப்படும். சர்வதேச சரக்கு விற்பனைக்கான ஒப்பந்தங்கள் மீதான ஐக்கிய நாடுகள் ஒப்பந்தத்தை நடைமுறைப்படுத்துவதை வெளிப்படையாக விலக்கிக் கொள்வதற்கு நீங்களும் vivo-வும் ஒப்புக்கொள்கிறீர்கள். ஏதேனும் காரணத்திற்காக, தகுதியுடைய சட்ட வரம்புடைய ஒரு நீதிமன்றம், இதன் ஏதேனும் ஒரு உட்பிரிவு அல்லது பகுதியை நடைமுறைப்படுத்தக்கூடியது என்று கண்டறிந்தால், இந்த ஒப்பந்தத்தின் மீதமுள்ள பகுதிகள் தொடர்ந்து முழுமையான திறனுடன் செயல்படும் மற்றும் நடைமுறையில் இருக்கும்.</p>
<p>
    <b><font style="line-height:3" size="3">12. தொடர்பு</font></b>
    <br/>உங்களுக்கு ஏதேனும் புகார்கள், கேள்விகள், கருத்துகள் அல்லது ஆலோசனைகள் இருந்தால், ஆன்லைன் வாடிக்கையாளர் சேவை வழியாக vivo-ஐத் தொடர்புகொள்ள vivo அதிகாரப்பூர்வ வலைத்தளத்தைப் (https://www.vivo.com) பார்க்கலாம்.</p>
<p>
பதிப்புரிமை ©2022 vivo Mobile Communication Co., Ltd. அனைத்து உரிமைகளும் பாதுகாக்கப்பட்டவை</p>
<p>
1 ஜூன் 2022 அன்று புதுப்பிக்கப்பட்டது</p>
