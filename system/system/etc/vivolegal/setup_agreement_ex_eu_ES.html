<p><strong>Azken erabiltzailearen lizentzia-kontratua</strong></p>
<p><strong>GARRANTZITSUA: IRAKURRI ARRETAZ ERABILI BAINO LEHEN:</strong></p>
<p>Azken erabiltzailearen lizentzia-kontratu hau (“Kontratua”) zure (banako nahiz erakunde gisa) eta vivo-ren arteko legezko kontratu bat da, eta vivo-ren edo haren enpresa afiliatuen nahiz lizentzia-emaileen edo hornitzaileen software osoari dagokio: dela aurreinstalatutakoa, dela deskargatutakoa edo beste modu batera eskuratutakoa, zeina Kontratu honekin batera ematen baita eta telefono honen (“Gailua”) erabilerarekin erlazionatuta baitago. Softwareak barnean hartzen ditu sistema eragilea, osagaiak eta material eta dokumentu garrantzitsuak (edozein motatakoak; denak batera, “Softwarea”).</p>
<p>Dokumentu honetan “gu” edo “vivo” aipatzen denean, vivo Mobile Communication Co., Ltd. enpresari egiten zaio erreferentzia (egoitza: No.1 vivo Rd., Chang’an, Dongguan, Guangdong Province; kreditu-kode sozial bateratua: 91441900557262083U), zeina Dongguan barrutiko Merkatuen Ikuskapen Administrazioak erregistratu baitu.</p>
<p><strong>Softwarea aktibatzen, erabiltzen, deskargatzen, instalatzen edo eguneratzen baduzu, Kontratu honetako zehaztapenak eta baldintzak onartzen dituzula ulertuko da.</strong></p>
<p><strong>Kontratu honetako zehaztapenak eta baldintzak onartzen ez badituzu, ez erabili Gailu edo Software hau edo ez deskargatu edo instalatu Softwarearen eguneratzea. Duela gutxi Gailua erosi baduzu eta kontratu honetako zehaztapenak eta baldintzak onartzen ez badituzu, eta vivo-ren dirua itzultzeko gidalerroak betetzen badira, Softwarea duen Gailua eta harekin lotutako elementuak (dokumentazioa eta bilgarria barne) itzul diezazkiokezu vivo-ri edo Gailua erosi zenion vivo-k baimendutako banatzaileari, operadoreari, merkatari edo dendariari.</strong></p>
<p><strong>Kode irekiko softwarea</strong></p>
<p>Softwareak kode irekiko lizentzia-kontratuen araberako software-fitxategiak ditu. Kode irekiko softwarearen fitxategi horiek atal honetan aipatutako oharren eta bestelako zehaztapenen eta baldintzen araberakoak dira eta “BERE HORRETAN” ematen dira indarrean diren legeek onartzen duten gehieneko punturaino.</p>
<p>Hemen dauden kode irekiko lizentziei dagokienez, joan gailuaren Ezarpenak ataleko “Kode irekiko lizentzia” izenekora dagozkion copyright- eta lizentzia-baldintzak irakurtzeko (arazoren bat baduzu copyright- eta lizentzia-baldintzak aurkitzeko, jarri harremanetan bezeroaren zerbitzuarekin). Helbide honetan eskura dezakezu Apache lizentziaren (2.0 bertsioa) bertsioa: http://www.apache.org/licenses/LICENSE-2.0.</p>
<p><b><font style="line-height:3" size="3">1. JOKABIDE ZIBILERAKO GAITASUNA</font></b><br/>(i) Softwarea erabiltzean edo Kontratu hau onartzean, adierazten eta bermatzen duzu jokabide zibilerako gaitasun osoa duzula zure eskualdeko legeei jarraikiz; (ii) Adingabea bazara edo, zure eskualdeko legeei jarraikiz, ez baduzu jokabide zibilerako gaitasun osoa, zure guraso edo tutore baten baimenik gabe ez duzu Softwarea erabiliko edo Kontratu hau onartuko; (iii) Softwarea erabiltzen baduzu edo Kontratu hau onartzen baduzu, ulertuko da sekzio honetako lehen paragrafoko xedapena betetzen duzula, edo zure guraso edo tutorearen baimena lortu duzula.</p>
<p><b><font style="line-height:3" size="3">2. LIZENTZIA EMATEA.</font></b><br/>Honenbestez, vivo-k lizentzia ez-esklusibo, ez-transferigarri eta mugatua ematen dizu Gailu honetako Softwarea instalatzera, atzitzera, exekutatzera edo eguneratzera bideratutakoa eta hemengo zehaztapenen eta baldintzen mendekoa da.</p>
<p><b><font style="line-height:3" size="3">3. LIZENTZIAREN MUGAK.</font></b><br/>vivo-k berariaz eta modu ez anbiguo batean baimentzen duen kasuetan izan ezik edo muga horiek aplikagarri den legeak berariaz debekatzen ez dituen punturaino, EZ duzu: (i) Softwarea aldatu, itzuli, alderantzikatutako ingeniaritza egin, deskonpilatu, desmuntatuko edo ondoriozko lanik sortuko Softwarean oinarrituta; (ii) Softwarea edo haren zati bat kopiatuko (konponketa edo ordezkapen baten ondorengo babeskopia bat izan ezik, baldin eta babeskopia edo ordezkapen hori beste ordenagailu batean instalatuta ez badago edo ez bada erabiltzen, eta berehala ezabatu edo suntsitu beharko da konpondu edo ordeztu ostean. Softwarearen edo haren zati baten egindako beste edozein kopia Kontratu honen urratze gisa ulertuko da.); (iii) Softwarea edo haren zati bat alokatu edo usufruktuan edo azpilizentzian emango, edo ez zaizkie eskubideak beste modu batera transferituko hirugarrenei; (iv) Softwareko tituluen adierazpenik edo etiketarik kenduko; (v) beste software batean edo Softwarean gehitu, integratu edo harekin konbinatuko; (vi) Softwarea faltsutu, aldatu edo ordeztuko, Softwarearen osotasuna ahulduz; (vii) terminal-gailuen erroko agintaritza eskuratuko, terminal-gailuak zerorrek edo hirugarrenen bidez desegingo edo edozein ostalari edo sistemaren fitxategi atzitu, aldatu, kendu edo desinstalatuko. Debekatutako edozein erabilerak berehala amaituko du duzun Software-lizentzia.<br/>Onartzen duzu Softwarea indarrean diren lege guztiak betetzen dituela, baita copyrightari eta jabetza intelektualari buruzko eskubideak eta esportazioak kontrolatzeko araudiak ere, baina horietara soilik mugatu gabe.<br/>vivo-ren edo afiliatutako enpresen edo mundu-mailako beste edozein lizentzia-emaileren edo hornitzaileren jabetza intelektuala onartu behar duzu, eta Softwareari erabilera pertsonal eta ez-komertzial bat emango diozu. Ez duzu Softwarea, edo haren zati bat, zerbitzu edo aplikazio komertzial bat emateko erabiliko.</p>
<p><b><font style="line-height:3" size="3">4. TITULUA.</font></b><br/>Softwareak dituen titulu, jabetza, eskubide eta jabetza intelektualaren eskubideak vivo-renak edo haren enpresa afiliatuenak edo mundu-mailako lizentzia-emaile edo hornitzaileenak dira, betiko edo aplikagarri den moduan. Softwarearen bidez atzitutako edukiak dituen titulu, jabetza, eskubide eta jabetza intelektualaren eskubideak edukiaren jabe aplikagarriak gordeko ditu eta baliteke indarrean diren copyright-legeek edo beste lege batzuek babestea. Lizentzia honek EZ dizu eduki horren gaineko eskubiderik ematen.</p>
<p><b><font style="line-height:3" size="3">5. SOFTWAREAREN EGUNERATZEAK</font></b><br/>vivo-k Softwarearen eguneratzeak erabilgarri egin ditzake, eta eguneratze horiek izan ditzakete sistema eragilearen edo beste software edo zerbitzu batzuen bertsio berritua, eginbideen eta funtzionalitateen osagarriak eta hobekuntzak, gehigarriak, akats-konponketak, Softwarearen zatiak ezaba litezke edo zerbitzuen zati bat emateari utz daiteke (batez ere, zaharkituta badaude, desegokiak badira, ez badira seguruak edo errore, hutsegite edo akatsen bat badute), baina horietara soilik mugatu gabe (guztiak batera, “Eguneratzeak”). Eguneratzeen helburua da gailuaren funtzionamendua eta segurtasuna hobetzea, edo, zure sistemaren bertsioak horretarako aukera emanez gero, sare mugikorreko operadoreen pertsonalizazio funtzionaleko beharrei erantzutea. Ezagutzen duzu eta onartzen duzu egoera mugatu batzuetan, eta beharrezko denean, Eguneratzearen zati batzuk ezaba ditzakegula aldez aurretik jakinarazi gabe, adibidez, deskargatu duzun baina instalatu ez duzun sistema eragilearen bertsioak segurtasun-arrisku handi bat duela jakin denean, instalazio-paketea Gailutik kenduko dugu aldez aurretik abisatu gabe, arrisku oro ekiditeko. Eguneratzeak (osorik edo zati bat) automatikoki deskargatzeko funtzioa edo antzeko funtzioren bat gaitzen baduzu, Eguneratzeak automatikoki deskargatuko dira Gailu honetara bertsio berriena izateko. Funtzio hori desgaituz gero, baliteke Eguneratzeak eskuz deskargatu behar izatea; alabaina, kasu horretan, Eguneratzeen berri emateko jakinarazpenak igorriko zaizkizu. Are, Eguneratzeak (osorik edo zati bat) automatikoki instalatzeko funtzioa edo antzeko funtzioren bat gaitzen baduzu, Eguneratzeak automatikoki instalatuko dira, adibidez, Gailua erabiltzen ez duzunean gauez. Kontratu hau deskargatu, instalatu edo erabili diren Eguneratze guztiei aplikatuko zaie, Kontratuaren bertsio-berritze batek ordeztu ezean.</p>
<p><b><font style="line-height:3" size="3">6. HIRUGARRENEN SOFTWAREA.</font></b><br/>Baliteke gailuan hirugarrenen software, aplikazio edo zerbitzu espezifikoak egotea (“Hirugarrenen softwarea”). Aitortzen eta onartzen duzu vivo-k ez dizula zertan lagundu hirugarrenen softwarearekin, eta ez dizu bermatzen hirugarrenen softwarea une oro erabilgarri egongo denik. Inola ere ez da izango hirugarrenen softwarearen edo hirugarrenen euren inguruko vivo-ren berme esplizitua edo inplizitua, eta vivo ez da izango hirugarrenek eskainitako ezein eduki, zerbitzu edo bestelako materialen erantzulea. Halaber, aitortzen eta onartzen duzu hirugarrenen softwarea erabiltzean hirugarrenen lizentzia-kontratua, pribatutasun-gidalerroak edo bestelako kontratuak bete beharko direla. Zure ardurapean erabiliko duzu hirugarrenen softwarea. <strong>Indarrean den legeak onartzen duen gehieneko punturaino, vivo ez da izango hirugarrenen softwarearen erantzule, eta ez du izango hirugarrenen softwarea erabiltzearekin lotutako erantzukizunik.</strong></p>
<p><b><font style="line-height:3" size="3">7. EZESPENA ETA ERANTZUKIZUN-MUGA</font></b><br/><strong>Klausula honetako ezerk ez ditu baztertzen edo beste modu batera mugatzen legez baztertu edo muga ezin daitezkeen kontsumitzailearen eskubideak edo bermeak, baita bizi zaren jurisdikzioko kontsumitzaile-babesari lotutako legeen baitako edozein kontsumitzaile-eskubide edo berme ere, baina horretara soilik mugatu gabe.</strong><br/><strong>Legeak onartzen duen mugaraino, legeak baztertu edo mugatu ezin dituen baldintzak (baita bizi zaren jurisdikzioko kontsumitzaile-babesari lotutako legeen baitako edozein kontsumitzaile-eskubide edo berme ere) urratzean, zure baliabide bakar eta esklusiboa, eta vivo-ren erantzukizun bakarra hauetako batera edo gehiagotara mugatuko da (vivo-k nahieran zehaztuko du): (i) produktuei, produktuak ordezteari edo konpontzeari edo produktuak ordeztearekin edo konpontzearekin lotutako kostuak ordaintzeari, zerbitzuak berriro hornitzeari edo zerbitzuak berriro hornitzearekin lotutako kostuak ordaintzeari buruz.</strong><br/><strong>Klausulako aurreko paragrafoaren baitan, eta legeak onartzen duen punturaino, softwarea “bere horretan” ematen da inolako bermerik gabe. vivo-k eta bere enpresa afiliatuek eta mundu-mailako lizentzia-emaileek eta hornitzaileek ezesten dute gainera, legeak onartzen duen punturaino, ordezkaritza eta berme guztiak, berariazkoak edo inplizituak, baita merkataritzagarritasunarekin, xede baten egokitasunarekin eta ez-urratzearekin lotutako edozein ordezkaritza edo berme ere, baina horietara soilik mugatu gabe, eta honelako edozein ordezkaritza edo berme: (i) zerbitzuak zure behar zehatzak asebeteko dituela; (ii) zerbitzua etengabe, garaiz, seguru eta akatsik gabe emango dela; (iii) softwarea erabiltzean lortutako informazioa edo edozein zerbitzuren informazioa zehatza eta fidagarria dela; edo (iv) softwareak duen edozein akats edo errore zuzendu egingo dela gure zerbitzuaren zati gisa. vivo-k ez du zure sare-operadorea lotzen eta, beraz, vivo-k ez du sare-estaldura edo haren erabilgarritasuna edo sare-operadoreak emandako zerbitzuen kalitatea bermatu beharko. Legeak onartzen duen punturaino, softwarea erabiltzeagatik edo haren errendimendutik sortutako edozein arrisku zure erantzukizuna da. Indarrean den legeak onartzen duen punturaino, hirugarrenen zerbitzuak erabiltzetik zure gailuan eragindako edozein kalte edo datu- edo eduki-galera izateko arriskua zure erantzukizuna izango da. vivo eta bere afiliatutako enpresak eta mundu-mailako lizentzia-emaileak eta hornitzaileak ez dira inolaz ere arduradun izango kontratu honetatik edo softwarea edo haren zati bat erabiltzeagatik edo ezin erabiltzeagatik sortutako ondoriozko, istripuzko, zeharkako, berezia den, zigorgarria den edo bestelako kalte batena (baita negozio-irabazien galera, negozioa etetea, negozioko informazioa galtzea edo bestelako diruzko galerak ere, baina horietara soilik mugatu gabe), baita vivo edo bere afiliatutako enpresak edo mundu-mailako lizentzia-emaileak edo hornitzaileak kalte horiek izan daitezkeela jakitun baziren ere. vivo-k ez du erantzukizunik izango vivo-k emandako edozein produktu, zerbitzu, eginbide edo funtzionamendu gaizki edo legez kanpo erabiltzen direnean. Legeak uzten duen punturaino, kontratu honek vivo-ri ematen dio erantzukizuna eragindako kalteengatik ez da inoiz erosi duzun gailuagatik ordaindu duzuna baino gehiago izango. vivo-k emandako edozein produktu, zerbitzu, eginbide edo funtzionalitate erabiltzean, indarrean diren lege aplikagarri guztiak bete behar dituzu. Baliteke kontratu honetako zehaztapenek eta baldintzek eragiten ez dieten beste kontsumitzaile-eskubide batzuk izatea. Zehaztapen eta baldintza batzuek ez badute balio edo ezin badira indarrean jarri bizi zaren jurisdikzioko legeen arabera, egoera horietan, baliorik ez-izatearekin edo indarrean ezin jartzearekin lotutako edozein vivo-ren erantzukizun lege horiek onartutako gutxieneko puntura mugatuko da.</strong></p>
<p><b><font style="line-height:3" size="3">8. ESPORTAZIOAK KONTROLATZEKO AUKERA</font></b><br/>Ezin duzu Softwarea erabili, esportatu edo berresportatu, aplikagarriak diren legeek eta Softwarea eskuratu duzun jurisdikzioko legeek baimentzen dutenean izan ezik.</p>
<p><b><font style="line-height:3" size="3">9. KALTE-ORDAINAK</font></b><br/>Onartzen duzu vivo, bere zuzendaritzako kideak, zuzendariak eta langileak kaltetu gabe, kalte-ordainak ematea eta defendatzea egoera hauetatik edo horiekin lotuta eragindako galeren, kalteen, isunen eta gastuen aurrean (baita abokatuaren kostuak eta bidaia-gastuak barne, baina horietara soilik mugatu gabe): (i) hirugarren baten edo aplikagarri den legeen urratuta Softwarearekin lotutako materialak ikustean, deskargatzean, kodetzean, konprimatzean, kopiatzean edo transmititzean (vivo hemen onartzen den moduan erabiltzeko emandako materialak izan ezik), edo (ii) Kontratu honetako edozein zehaztapen edo baldintza hauek urratuta. Edozein zalantza argitzeko, galerei, isunei edo gastuei buruzko klausulan adierazitako erantzukizuna proportzioan murriztuko da vivo-k jasandako galeren, kalteen, isunen edo gastuen arabera.</p>
<p><b><font style="line-height:3" size="3">10. AMAITZEA</font></b><br/>Kontratu hau automatikoki amaituko da aldez aurretik amaituko dela jakinarazi gabe, hemengo zehaztapenak eta baldintzak betetzen ez badituzu.</p>
<p><b><font style="line-height:3" size="3">11. LEGE APLIKAGARRIAK ETA JURISDIKZIOA</font></b><br/>Zure bizitokiaren legeen mende egongo da Kontratu hau, eta haien arabera interpretatuko da, lege-erregelamenduen gatazkak kontuan hartu gabe. Zuk eta vivo-k berariaz baztertzen duzue Salgaien Nazioarteko Salmenten Kontratuei buruzko Nazio Batuen Konbentzioa aplikatzea. Eskumena duen jurisdikzioko auzitegiren batek aurkituko balu xedapenen bat edo haren zatiren bat ezin dela indarrean jarri, Kontratuaren gainerakoak baliozko izaten eta indarrean jarraituko du.</p>
<p><b><font style="line-height:3" size="3">12. KONTAKTUA</font></b><br/>Kexa, galdera, iruzkin edo iradokizunik baldin baduzu, vivo-ren webgune ofizialera (https://www.vivo.com) joan zaitezke, vivo-rekin harremanetan jartzeko, sareko bezeroarentzako arreta-zerbitzuaren bidez.</p>
<p>Copyright ©2022 vivo Mobile Communication Co., Ltd. Eskubide guztiak erreserbatuta</p>
<p>2022ko ekainaren 1ean eguneratua</p>
