<p>
    <strong>അന്തിമ ഉപയോക്തൃ ലൈസൻസ് ഉടമ്പടി</strong></p>
<p>
    <strong>പ്രധാനം - ഉപയോഗിക്കുന്നതിന് മുമ്പ് ശ്രദ്ധാപൂർവ്വം വായിക്കുക:</strong></p>
<p>
vivo-യുടെയോ അതിന്റെ അഫിലിയേറ്റ് ചെയ്തിട്ടുള്ള കമ്പനികളുടെയോ അവയുടെ ലൈസൻസർമാരുടെയോ വിതരണക്കാരുടെയോ ഉടമസ്ഥതയിലുള്ളതും ഈ ഉടമ്പടിക്കൊപ്പം നൽകിയിട്ടുള്ളതുമായ എല്ലാ സോഫ്റ്റ്‌വെയറുമായി ബന്ധപ്പെട്ടും, അത് മുൻകൂറായി ഇൻസ്‌റ്റാൾ ചെയ്തിട്ടുള്ളതാണോ ഡൗൺലോഡ് ചെയ്തതാണോ മറ്റുതരത്തിൽ കരസ്ഥമാക്കിയതാണോ എന്നുള്ള കാര്യം പരിഗണിക്കാതെ, നിങ്ങൾക്കും (വ്യക്തിയാണെങ്കിലും സ്ഥാപനമാണെങ്കിലും) vivo-നും ഇടയിലുള്ള ഒരു നിയമപരമായ ഉടമ്പടിയാണ് ഈ അന്തിമ ഉപയോക്തൃ ലൈസൻസ് ഉടമ്പടി (ഈ &quot;ഉടമ്പടി&quot;), ഈ ഫോണിന്റെ (&quot;ഉപകരണം&quot;) നിങ്ങളുടെ ഉപയോഗവുമായി ഈ ഉടമ്പടി ബന്ധപ്പെട്ടിരിക്കുന്നു, അതിൽ ഓപ്പറേറ്റിംഗ് സിസ്‌റ്റവും ഘടകഭാഗങ്ങളും ബന്ധപ്പെട്ട മെറ്റീരിയലുകളും ഡോക്യുമെന്റേഷനുകളും (ഏത് രൂപത്തിലും) (മൊത്തത്തിൽ &quot;സോഫ്‌റ്റ്‌വെയർ&quot;) ഉൾപ്പെട്ടേക്കാം.</p>
<p>
ഇവിടെ പരാമർശിച്ചിരിക്കുന്ന &quot;ഞങ്ങൾ&quot; അല്ലെങ്കിൽ &quot;vivo&quot; എന്നാൽ No.1 vivo Rd., Chang’an, Dongguan, Guangdong Province-ൽ സ്ഥിതിചെയ്യുന്ന vivo Mobile Communication Co., Ltd. ആണ്, 91441900557262083U എന്ന യൂണിഫോം സോഷ്യൽ ക്രെഡിറ്റ് കോഡിനൊപ്പം Dongguan മുനിസിപ്പാലിറ്റിയുടെ മാർക്കറ്റ് സൂപ്പർവിഷൻ അഡ്മിനിസ്ട്രേഷൻ രജിസ്റ്റർ ചെയ്തിട്ടുണ്ട്.</p>
<p>
    <strong>നിങ്ങൾ ഈ സോഫ്‌റ്റ്‌വെയർ സജീവമാക്കുന്നതും ഉപയോഗിക്കുന്നതും ഡൗൺലോഡ് ചെയ്യുന്നതും ഇൻസ്റ്റാൾ ചെയ്യുന്നതും അല്ലെങ്കിൽ അപ്ഡേറ്റ് ചെയ്യുകയും ചെയ്യുന്നത് ഈ ഉടമ്പടിയുടെ ഉപാധികളും നിബന്ധനകളും നിങ്ങൾ അംഗീകരിക്കുന്നതിന്റെ സൂചനയായി പരിഗണിക്കപ്പെടും.</strong></p>
<p>
    <strong>ഈ ഉടമ്പടിയുടെ ഉപാധികളും നിബന്ധനകളും അംഗീകരിക്കാൻ നിങ്ങൾ തയ്യാറല്ലെങ്കിൽ, ഈ ഉപകരണമോ സോഫ്‌റ്റ്‌വെയറോ ഉപയോഗിക്കരുത് അല്ലെങ്കിൽ സോഫ്‌റ്റ്‌വെയറിന്റെ അപ്‌ഡേറ്റ് ഡൗൺലോഡ് ചെയ്യുകയോ ഇൻസ്റ്റാൾ ചെയ്യുകയോ അരുത്. നിങ്ങൾ അടുത്തിടെ ഉപകരണം വാങ്ങുകയും ഈ ഉടമ്പടിയുടെ ഉപാധികളും നിബന്ധനകളും അംഗീകരിക്കുന്നുമില്ലെങ്കിൽ, vivo-യുടെ റീഫണ്ട് നയം പാലിക്കുന്നതിന്റെ അടിസ്ഥാനത്തിൽ, സോഫ്റ്റ്‌വെയർ ഉൾച്ചേർത്തിരിക്കുന്ന ഈ ഉപകരണവും അനുബന്ധ ഇനങ്ങളും (ഡോക്യുമെന്റേഷനും പാക്കേജിംഗും ഉൾപ്പെടെ) vivo അല്ലെങ്കിൽ vivo-അംഗീകൃത വിതരണക്കാരൻ, ഓപ്പറേറ്റർ, ഡീലർ അല്ലെങ്കിൽ നിങ്ങൾ ഈ ഉപകരണം വാങ്ങിയ റീട്ടെയിൽ സ്റ്റോറിൽ നിങ്ങൾക്ക് തിരിച്ചേൽപ്പിക്കാവുന്നതാണ്.</strong></p>
<p>
    <strong>ഓപ്പൺ സോഴ്സ് സോഫ്‌റ്റ്‌വെയർ</strong></p>
<p>
സോഫ്‌റ്റ്‌വെയറിൽ ചില ഓപ്പൺ സോഴ്‌സ് ലൈസൻസ് ഉടമ്പടികൾക്ക് വിധേയമായ സോഫ്‌റ്റ്‌വെയർ ഫയലുകൾ ഉൾപ്പെടുന്നു. അത്തരം ഓപ്പൺ സോഴ്‌സ് സോഫ്‌റ്റ്‌വെയർ ഫയലുകൾ, ഈ വിഭാഗത്തിൽ പരാമർശിച്ചിരിക്കുന്ന അറിയിപ്പുകൾക്കും മറ്റ് ഉപാധികൾക്കും നിബന്ധനകൾക്കും വിധേയമാണ്. ബാധകമായ നിയമം അനുവദിക്കുന്ന പരമാവധി പരിധിയോളം, &quot;ഉള്ളതിൻ പടി&quot; എന്ന അടിസ്ഥാനത്തിലാണ് ഈ ഓപ്പൺ സോഴ്‌സ് സോഫ്‌റ്റ്‌വെയർ ഫയലുകൾ നൽകിയിരിക്കുന്നത്.</p>
<p>
ഇവിടെ അടങ്ങിയിരിക്കുന്ന ഓപ്പൺ സോഴ്‌സ് ഫയൽ(കൾ) ഏതൊക്കെയാണെന്ന് അറിയാനും ബന്ധപ്പെട്ട പകർപ്പവകാശ വകുപ്പുകളും ലൈസൻസിംഗ് വകുപ്പുകളും മനസ്സിലാക്കുന്നതിനും, ഉപകരണത്തിന്റെ ക്രമീകരണത്തിൽ &quot;ഓപ്പൺ സോഴ്‌സ് ലൈസൻസ്&quot; എന്ന വിഭാഗം ആക്‌സസ് ചെയ്യുക (പ്രസക്തമായ വ്യവസ്ഥകളോ പകർപ്പവകാശവും ലൈസൻസിംഗും ആയി ബന്ധപ്പെട്ട വകുപ്പുകളോ കണ്ടെത്തുന്നതിൽ എന്തെങ്കിലും പ്രശ്നമുണ്ടെങ്കിൽ, ഞങ്ങളുടെ ഉപഭോക്തൃ സേവനവുമായി ബന്ധപ്പെടുക). നിങ്ങൾക്ക് http://www.apache.org/licenses/LICENSE-2.0 എന്ന വിലാസത്തിൽ അപ്പാച്ചെ ലൈസൻസിന്റെ പതിപ്പ് 2.0 ലഭിക്കുന്നതാണ്.</p>
<p>
    <b><font style="line-height:3" size="3">1. സമൂഹത്തിന് യോജിച്ച പെരുമാറ്റത്തിനുള്ള ശേഷി</font></b>
    <br/>(i) നിങ്ങൾ സോഫ്റ്റ്‌വെയർ ഉപയോഗിക്കുമ്പോഴോ ഈ ഉടമ്പടി അംഗീകരിക്കുമ്പോഴോ നിങ്ങളുടെ പ്രദേശത്തെ നിയമങ്ങൾക്കനുസൃതമായി, സമൂഹത്തിന് യോജിച്ച പെരുമാറ്റത്തിനുള്ള മുഴുവൻ ശേഷിയും നിങ്ങൾക്കുണ്ടെന്ന് നിങ്ങൾ പ്രതിനിധീകരിക്കുകയും ഉറപ്പ് നൽകുകയും ചെയ്യുന്നു; (ii) നിങ്ങൾ പ്രായപൂർത്തിയാകാത്ത വ്യക്തിയാണ് അല്ലെങ്കിൽ നിങ്ങളുടെ പ്രദേശത്തെ നിയമങ്ങൾക്കനുസൃതമായി, സമൂഹത്തിന് യോജിച്ച പെരുമാറ്റത്തിനുള്ള മുഴുവൻ ശേഷി നിങ്ങൾക്കില്ല എന്ന സാഹചര്യത്തിൽ, നിങ്ങളുടെ രക്ഷിതാവിന്റെയോ രക്ഷകർത്താവിന്റെയോ സമ്മതമോ സ്ഥിരീകരണമോ കൂടാതെ നിങ്ങൾ സോഫ്റ്റ്‌വെയർ ഉപയോഗിക്കുകയോ ഈ ഉടമ്പടി അംഗീകരിക്കുകയോ ചെയ്യരുത്; (iii) നിങ്ങൾ സോഫ്റ്റ്‌വെയർ ഉപയോഗിക്കുകയോ ഈ ഉടമ്പടി അംഗീകരിക്കുകയോ ചെയ്യുന്നത്, ഈ വിഭാഗത്തിലെ ആദ്യ ഖണ്ഡികയിലെ വ്യവസ്ഥകളെല്ലാം നിങ്ങൾ‌ പാലിക്കുന്നതിന്റെയോ രക്ഷിതാവിൽ‌ നിന്നോ രക്ഷാകർ‌ത്താവിൽ‌ നിന്നോ ഉള്ള സമ്മതം വാങ്ങിയിരിക്കുന്നതിന്റെയോ തെളിവായി കണക്കാക്കപ്പെടും.</p>
<p>
    <b><font style="line-height:3" size="3">2. ലൈസൻസ് അനുവദിക്കൽ.</font></b>
    <br/>ഇതിൽ അടങ്ങിയിരിക്കുന്ന ഉപാധികൾക്കും നിബന്ധനകൾക്കും വിധേയമായി, ഈ ഉപകരണത്തിൽ സോഫ്‌റ്റ്‌വെയർ ഇൻസ്റ്റാൾ ചെയ്യുന്നതിനും അത് ആക്‌സസ് ചെയ്യുന്നതിനും ഉപയോഗിക്കുന്നതിനും പ്രവർത്തിക്കുന്നതിനും അപ്‌ഡേറ്റ് ചെയ്യുന്നതിനുമുള്ള സമ്പൂർണ്ണമല്ലാത്ത, കൈമാറ്റം ചെയ്യാനാവാത്ത, പരിമിതമായ ലൈസൻസാണ് vivo നിങ്ങൾക്ക് ഇതിനാൽ നൽകുന്നത്.</p>
<p>
    <b><font style="line-height:3" size="3">3. ലൈസൻസ് പരിമിതികൾ.</font></b>
    <br/>vivo വ്യക്തമായും സംശയാതീതമായും മറ്റുതരത്തിൽ അംഗീകരിച്ചിട്ടുള്ള പരിധിക്ക് അപ്പുറത്തേക്കോ ബാധകമായ നിയമം മുഖേന വ്യക്തമായും നിരോധിച്ചിട്ടുള്ള അത്തരം നിയന്ത്രണങ്ങളുടെ പരിധി വരെയോ, നിങ്ങൾ ഇനിപ്പറയുന്ന കാര്യങ്ങൾ ചെയ്യരുത്: (i) സോഫ്‌റ്റ്‌വെയർ പരിഷ്കരിക്കുക, വിവർത്തനം ചെയ്യുക, റിവേഴ്സ് എഞ്ചിനീയറിംഗ് ചെയ്യുക, ഡീകംപൈൽ ചെയ്യുക, ഡിസ്അസംബിൾ ചെയ്യുക അല്ലെങ്കിൽ സോഫ്‌റ്റ്‌വെയറിനെ അടിസ്ഥാനമാക്കി വ്യുൽപ്പന്ന സൃഷ്ടികൾ നിർമ്മിക്കുക; (ii) സോഫ്‌റ്റ്‌വെയറോ അതിന്റെ ഏതെങ്കിലും ഭാഗമോ പകർത്തുക (ഒരു റിപ്പയറിന്റെയോ മാറ്റിസ്ഥാപിക്കലിന്റെയോ സാഹചര്യത്തിൽ എടുക്കുന്ന ബാക്കപ്പ് ഒഴികെ, എന്നാൽ ആ ബാക്കപ്പോ മാറ്റിസ്ഥാപിക്കക്കലോ ഏതെങ്കിലും കമ്പ്യൂട്ടറിൽ ഇൻസ്റ്റാൾ ചെയ്തിട്ടില്ലാത്തതോ ഉപയോഗിച്ചിട്ടില്ലാത്തതോ ആയിരിക്കണം, റിപ്പയറിംഗോ മാറ്റിസ്ഥാപിക്കലോ പൂർത്തിയായാൽ ഉടൻ തന്നെ ബാക്കപ്പ് ഇല്ലാതാക്കണം അല്ലെങ്കിൽ നശിപ്പിക്കണം. സോഫ്‌റ്റ്‌വെയറിന്റെയോ അതിന്റെ ഏതെങ്കിലും ഭാഗത്തിന്റെയോ, നിങ്ങൾ സൃഷ്ടിക്കുന്ന മറ്റേതെങ്കിലും പകർപ്പുകൾ, ഈ ലൈസൻസ് ഉടമ്പടിയുടെ ലംഘനമായി പരിഗണിക്കപ്പെടും.); (iii) സോഫ്‌റ്റ്‌വെയറോ അതിന്റെ ഏതെങ്കിലും ഭാഗമോ വാടകയ്ക്ക് നൽകുക, പാട്ടത്തിന് നൽകുക, കൈമാറുക, അല്ലെങ്കിൽ ഉപ-ലൈസൻസ് ചെയ്യുക അല്ലെങ്കിൽ അവയുടെ അവകാശങ്ങൾ മറ്റുള്ളവർക്ക് കൈമാറുക; (iv) സോഫ്‌റ്റ്‌വെയറിലെ ഏതെങ്കിലും ശീർഷക പ്രഖ്യാപനമോ ലേബലുകളോ നീക്കംചെയ്യുക; (v) സോഫ്‌റ്റ്‌വെയറിലേക്കോ സോഫ്‌റ്റ്‌വെയറുമായോ മറ്റേതെങ്കിലും സോഫ്‌റ്റ്‌വെയറുകൾ കൂട്ടിച്ചേർക്കുക, ഉൾച്ചേർക്കുക അല്ലെങ്കിൽ സംയോജിപ്പിക്കുക; (vi) സോഫ്‌റ്റ്‌വെയറിന്റെ സമഗ്രതയിൽ വിട്ടുവീഴ്ച ചെയ്തുകൊണ്ട്, ഓപ്പറേഷൻ സിസ്‌റ്റമോ സോഫ്‌റ്റ്‌വെയറോ മാറ്റിമറിക്കുക, വ്യത്യാസപ്പെടുത്തുക അല്ലെങ്കിൽ മാറ്റി സ്ഥാപിക്കുക; (vii) ടെർമിനൽ ഉപകരണങ്ങളുടെ റൂട്ട് അതോറിറ്റി നേടുക, നിങ്ങൾ മുഖേനയോ ഒരു മൂന്നാം കക്ഷി മുഖേനയോ ടെർമിനൽ ഉപകരണം ക്രാക്ക് ചെയ്യുക അല്ലെങ്കിൽ ഏതെങ്കിലും ഹോസ്റ്റുകളോ സിസ്റ്റം ഫയലോ ആപ്ലിക്കേഷനോ ആക്സസ് ചെയ്യുക, പരിഷ്ക്കരിക്കുക, നീക്കംചെയ്യുക അല്ലെങ്കിൽ അൺഇൻസ്റ്റാൾ ചെയ്യുക. അത്തരം വിലക്കപ്പെട്ട എന്തെങ്കിലും ഉപയോഗം, സോഫ്‌റ്റ്‌വെയറിനുള്ള നിങ്ങളുടെ ലൈസൻസ് ഉടനടി അവസാനിപ്പിക്കും.
    <br/>ബാധകമായ പകർപ്പവകാശം, മറ്റ് ബൗദ്ധിക സ്വത്തവകാശങ്ങൾ ഒപ്പം/അല്ലെങ്കിൽ കയറ്റുമതി നിയന്ത്രണ ചട്ടങ്ങൾ എന്നിവയുമായി ബന്ധപ്പെട്ട പരിമിതികൾ ഉൾപ്പെടെ, എന്നാൽ അവയിൽ മാത്രമായി പരിമിതപ്പെടുത്താതെ, ബാധകമായ എല്ലാ നിയമങ്ങളും പാലിക്കുന്ന തരത്തിൽ മാത്രമേ ഈ സോഫ്‌റ്റ്‌വെയർ ഉപയോഗിക്കുകയുള്ളൂവെന്ന് നിങ്ങൾ സമ്മതിക്കുന്നു.
    <br/>vivo-യുടെയോ അതിന്റെ അഫിലിയേറ്റ് ചെയ്തിട്ടുള്ള കമ്പനികളുടെയോ ആഗോളതലത്തിലുള്ള അവരുടെ ഏതെങ്കിലും ലൈസൻസർമാരുടെയോ വിതരണക്കാരുടെയോ ബൗദ്ധിക സ്വത്തിനെ നിങ്ങൾ മാനിക്കണം, കൂടാതെ വ്യക്തിഗതവും വാണിജ്യേതരവുമായ ഉദ്ദേശ്യത്തിനായി മാത്രം നിങ്ങൾ സോഫ്‌റ്റ്‌വെയർ ഉപയോഗിക്കണം. ഏതെങ്കിലും വാണിജ്യ സേവനമോ ആപ്ലിക്കേഷനോ നൽകാനോ, അത്തരത്തിലുള്ള സംവിധാനത്തിന്റെ ഭാഗമായോ നിങ്ങൾ സോഫ്‌റ്റ്‌വെയർ ഉപയോഗിക്കരുത്.</p>
<p>
    <b><font style="line-height:3" size="3">4. ശീർഷകം.</font></b>
    <br/>സോഫ്‌റ്റ്‌വെയറിലുള്ള അല്ലെങ്കിൽ അതിലേക്കുള്ള ശീർഷകം, ഉടമസ്ഥാവകാശം, അവകാശങ്ങൾ, ബൗദ്ധിക സ്വത്തവകാശങ്ങൾ എന്നിവ ആഗോളതരത്തിലും ശാശ്വതമായും അല്ലെങ്കിൽ ബാധകമായത് പോലെയും vivo-യിലും അതിന്റെ അഫിലിയേറ്റ് ചെയ്തിട്ടുള്ള കമ്പനികളിലും അല്ലെങ്കിൽ അവയുടെ ലൈസൻസർമാരിലും വിതരണക്കാരിലും നിക്ഷിപ്തമാണ്. സോഫ്‌റ്റ്‌വെയറിലൂടെ ആക്‌സസ് ചെയ്യുന്ന ഉള്ളടക്കത്തിലെയും ഉള്ളടക്കത്തിലേക്കുള്ളതും ആയ ശീർഷകം, ഉടമസ്ഥാവകാശ അവകാശങ്ങൾ, ബൗദ്ധിക സ്വത്തവകാശം എന്നിവ, ബന്ധപ്പെട്ട ഉള്ളടക്ക ഉടമ നിലനിർത്തുകയും, ബാധകമായ പകർപ്പവകാശ അല്ലെങ്കിൽ മറ്റ് നിയമങ്ങളാൽ അവ പരിരക്ഷിക്കപ്പെടുകയും ചെയ്യും. ഈ ലൈസൻസ്, അത്തരം ഉള്ളടക്കത്തിന് മേൽ നിങ്ങൾക്ക് അവകാശങ്ങളൊന്നും നൽകുന്നില്ല.</p>
<p>
    <b><font style="line-height:3" size="3">5. സോഫ്‌റ്റ്‌വെയറിന്റെ അപ്‌ഡേറ്റുകൾ</font></b>
    <br/>vivo നിങ്ങൾക്ക് സോഫ്‌റ്റ്‌വെയറിന്റെ അപ്‌ഡേറ്റുകൾ ലഭ്യമാക്കാം, ഈ അപ്‌ഡേറ്റുകളിൽ ഓപ്പറേഷൻ സിസ്റ്റത്തിന്റെ അല്ലെങ്കിൽ മറ്റ് സോഫ്‌റ്റ്‌വെയർ അല്ലെങ്കിൽ സേവനങ്ങളുടെ നവീകരിച്ച പതിപ്പുകൾ, സവിശേഷതകളിലെയും പ്രവർത്തനങ്ങളിലെയും പരിഷ്ക്കരണങ്ങളും മെച്ചപ്പെടുത്തലുകളും, കൂട്ടിച്ചേർത്ത ഘടകഭാഗങ്ങൾ, ബഗ് പരിഹരിക്കലുകൾ, സോഫ്‌റ്റ്‌വെയറിന്റെ ഒരു ഭാഗം ഇല്ലാതാക്കൽ, സേവനങ്ങളുടെ ഒരു ഭാഗം അവസാനിപ്പിക്കൽ (പ്രത്യേകിച്ചും കാലഹരണപ്പെട്ടതോ അനുചിതമോ സുരക്ഷിതമല്ലാത്തതോ പിശകോ തകരാറുകളോ ബഗുകളോ ഉള്ളതായോ പരിഗണിക്കപ്പെടുന്ന സാഹചര്യത്തിൽ) എന്നിവ ഉൾപ്പെട്ടേക്കാം, എന്നാൽ ഇവയിൽ മാത്രമായി പരിമിതപ്പെടുത്തുന്നുമില്ല (മൊത്തത്തിൽ, &quot;അപ്‌ഡേറ്റുകൾ&quot;). അപ്‌ഡേറ്റുകൾ രൂപകൽപ്പന ചെയ്തിരിക്കുന്നത് ഈ ഉപകരണത്തിന്റെ പ്രകടനവും സുരക്ഷയും മെച്ചപ്പെടുത്തുന്നതിനോ അല്ലെങ്കിൽ നിങ്ങളുടെ സിസ്റ്റം പതിപ്പിന്റെ ലഭ്യതയ്‌ക്ക് വിധേയമായി മൊബൈൽ നെറ്റ്‌വർക്ക് ഓപ്പറേറ്റർമാരുടെ പ്രവർത്തനപരമായ ഇഷ്‌ടാനുസൃതമാക്കൽ ആവശ്യങ്ങൾ നിറവേറ്റുന്നതിനോ ആണ്. ഞങ്ങൾ അത്യാവശ്യമെന്ന് പരിഗണിക്കുന്ന, അപകടസാധ്യതയെ പരിഹരിക്കുന്നതിനുള്ള ചില പരിമിത സാഹചര്യങ്ങളിൽ, നിങ്ങൾക്ക് മുൻകൂറായി അറിയിപ്പ് നൽകാതെ, അപ്‌ഡേറ്റുകളുടെ ഒരു ഭാഗം ഞങ്ങൾ ഇല്ലാതാക്കിയേക്കാം എന്ന് നിങ്ങൾ മനസ്സിലാക്കുകയും സമ്മതിക്കുകയും ചെയ്യുന്നു, ഉദാഹരണത്തിന്, നിങ്ങൾ ഡൗൺലോഡ് ചെയ്തിട്ടുള്ളതും എന്നാൽ ഇൻസ്റ്റാൾ ചെയ്തിട്ടില്ലാത്തതുമായ ഓപ്പറേറ്റിംഗ് സിസ്റ്റം അപ്‌ഗ്രേഡിൽ സുപ്രധാന സുരക്ഷാ അപകടസാധ്യതകൾ ഉണ്ടെന്ന് കണ്ടെത്തുകയാണെങ്കിൽ, അപകടസാധ്യതകൾ ഒഴിവാക്കുന്നതിന്, നിങ്ങൾക്ക് മുൻകൂർ അറിയിപ്പ് നൽകാതെ, ഈ ഉപകരണത്തിൽ നിന്ന് ഞങ്ങൾ ഇൻസ്റ്റലേഷൻ പാക്കേജ് നീക്കംചെയ്തേക്കാം. അപ്‌ഡേറ്റുകളുടെ സ്വയമേവയുള്ള ഡൗൺ‌ലോഡിന്റെ പ്രവർ‌ത്തനം (മുഴുവനായോ ഭാഗികമായോ) അല്ലെങ്കിൽ‌ സമാനമായ പ്രവർ‌ത്തനം നിങ്ങൾ‌ പ്രാപ്തമാക്കുന്ന പക്ഷം‌, നിങ്ങൾ‌ക്ക് ഏറ്റവും പുതിയ പതിപ്പ് ലഭിക്കുന്നതിന്, അപ്‌ഡേറ്റുകൾ‌ സ്വയമേവ ഈ ഉപകരണത്തിലേക്ക് ഡൗൺ‌ലോഡ് ചെയ്യപ്പെടും; നിങ്ങൾ അത്തരം പ്രവർത്തനം അപ്രാപ്തമാക്കുന്ന പക്ഷം‌, നിങ്ങൾ അപ്‌ഡേറ്റുകൾ മാനുവലായി ഡൗൺ‌ലോഡ് ചെയ്യേണ്ടതുണ്ട് - എന്നിരുന്നാലും, അത്തരം സാഹചര്യങ്ങളിൽ, അപ്‌ഡേറ്റുകളുടെ അറിയിപ്പ് തുടർന്നും നിങ്ങൾക്ക് ലഭ്യമാക്കപ്പെടും. കൂടാതെ, അപ്‌ഡേറ്റുകളുടെ സ്വയമേവയുള്ള ഇൻസ്റ്റലേഷന്റെ പ്രവർത്തനമോ (പൂർണ്ണമായോ ഭാഗികമായോ) സമാനമായ പ്രവർത്തനമോ പ്രാപ്തമാക്കുന്ന പക്ഷം, അപ്‌ഡേറ്റുകൾ സ്വയമേവ ഇൻസ്റ്റാൾ ചെയ്യപ്പെടും, നിങ്ങൾ രാത്രിയിൽ ഈ ഉപകരണം ഉപയോഗിക്കാത്ത സമയത്ത് അപ്‌ഡേറ്റുകൾ ഇൻസ്റ്റാൾ ചെയ്യപ്പെടുന്നത് ഉദാഹരണമാണ്. അപ്‌ഗ്രേഡ് ചെയ്‌ത പതിപ്പ് അസാധുവാക്കാത്ത പക്ഷം, ഡൗൺ‌ലോഡ് ചെയ്‌തതോ ഇൻസ്റ്റാൾ ചെയ്‌തതോ ഉപയോഗിച്ചതോ ആയ എല്ലാ അപ്‌ഡേറ്റുകൾക്കും ഈ ഉടമ്പടി ബാധകമാണ്.</p>
<p>
    <b><font style="line-height:3" size="3">6. മൂന്നാം കക്ഷി സോഫ്‌റ്റ്‌വെയർ</font></b>
    <br/>ഈ ഉപകരണത്തിൽ ചില മൂന്നാം കക്ഷി സോഫ്റ്റ്‌വെയറോ ആപ്ലിക്കേഷനുകളോ സേവനങ്ങളോ (&quot;മൂന്നാം കക്ഷി സോഫ്റ്റ്‌വെയർ&quot;) ഉൾപ്പെടാം. ഏതെങ്കിലും മൂന്നാം കക്ഷി സോഫ്റ്റ്‌വെയറിന് പിന്തുണ നൽകുന്നതിനുള്ള ഉത്തരവാദിത്തം vivo ഏറ്റെടുക്കുന്നില്ലെന്നും മൂന്നാം കക്ഷി സോഫ്റ്റ്‌വെയർ എല്ലായ്പ്പോഴും അതിന്റെ ലഭ്യത നിലനിർത്തുമെന്ന് ഉറപ്പുനൽകുന്നില്ലെന്നും നിങ്ങൾ അംഗീകരിക്കുകയും സമ്മതിക്കുകയും ചെയ്യുന്നു. ഒരു കാരണവശാലും ഇത് vivo-യുടെ മൂന്നാം-കക്ഷി സോഫ്റ്റ്‌വെയറിന്റെയോ അനുബന്ധ മൂന്നാം കക്ഷികളുടെയോ സ്പഷ്ടമായ അല്ലെങ്കിൽ വ്യക്തമായ വാറണ്ടിയാകില്ല, മാത്രമല്ല ഏതെങ്കിലും ഉള്ളടക്കം, സേവനങ്ങൾ അല്ലെങ്കിൽ മൂന്നാം കക്ഷികൾ നൽകുന്ന മറ്റേതെങ്കിലും മെറ്റീരിയലുകൾക്ക് vivo ബാധ്യസ്ഥനല്ല. ഏതെങ്കിലും മൂന്നാം കക്ഷി സോഫ്റ്റ്‌വെയറിന്റെ ഉപയോഗം ബാധകമായ ലൈസൻസ് ഉടമ്പടി, സ്വകാര്യതാ നയം, കൂടാതെ/അല്ലെങ്കിൽ അനുബന്ധ മൂന്നാം കക്ഷിയുടെ മറ്റ് ഉടമ്പടികൾക്ക് വിധേയമായിരിക്കുമെന്ന് നിങ്ങൾ കൂടുതൽ അംഗീകരിക്കുകയും സമ്മതിക്കുകയും ചെയ്യുന്നു. നിങ്ങളുടെ മൂന്നാം കക്ഷി സോഫ്റ്റ്‌വെയർ ഉപയോഗം നിങ്ങളുടെ സ്വന്തം ഉത്തരവാദിത്തത്തിലാണ്. <strong>ബാധകമായ നിയമം അനുവദിക്കുന്ന പരമാവധി പരിധിയോളം, ഏതെങ്കിലും മൂന്നാം കക്ഷി സോഫ്‌റ്റ്‌വെയറിന് vivo-യ്ക്ക് ഉത്തരവാദിത്തം ഉണ്ടായിരിക്കുന്നതല്ല, കൂടാതെ നിങ്ങളുടെ മൂന്നാം കക്ഷി സോഫ്റ്റ്‌വെയറിന്റെ ഉപയോഗത്തിന് ഒരു ബാധ്യതയും ഏറ്റെടുക്കുന്നതുമല്ല.</strong></p>
<p>
    <b><font style="line-height:3" size="3">7. ബാധ്യതയുടെ നിരാകരണവും പരിമിതിയും</font></b>
    <br/><strong>ഈ ഉപവാക്യത്തിൽ പരാമർശിച്ചിട്ടുള്ളതൊന്നും നിങ്ങളുടെ താമസസ്ഥലത്തെ അധികാരപരിധിയുടെ ഉപഭോക്തൃ പരിരക്ഷയുമായി ബന്ധപ്പെട്ട നിയമങ്ങൾക്ക് കീഴിൽ ഉപഭോക്താക്കൾക്ക് ലഭിക്കുന്ന എന്തെങ്കിലും ഉപഭോക്തൃ അവകാശങ്ങളോ ഗ്യാരണ്ടികളോ ഉൾപ്പെടെ, എന്നാൽ അവയിൽ മാത്രമായി പരിമിതപ്പെടുത്താതെ, നിയമത്തിന് കീഴിൽ ഒഴിവാക്കാൻ കഴിയാത്തതോ പരിമിതപ്പെടുത്താൻ കഴിയാത്തതോ ആയ എന്തെങ്കിലും ഉപഭോക്തൃ അവകാശങ്ങളെയോ ഗ്യാരണ്ടികളെയോ ഒഴിവാക്കാനോ അല്ലെങ്കിൽ മറ്റുതരത്തിൽ പരിമിതപ്പെടുത്താനോ ഉദ്ദേശിച്ചിട്ടുള്ളതല്ല.</strong>
    <br/><strong>ഒഴിവാക്കാനാവാത്തതോ പരിമിതപ്പെടുത്താനാകാത്തതോ ആയി നിയമം സൂചിപ്പിച്ചിട്ടുള്ള എന്തെങ്കിലും നിബന്ധനകളുടെ ലംഘനത്തിനായുള്ള നിങ്ങളുടെ ഏകവും സമ്പൂർണ്ണവുമായ പരിഹാരവും vivo-യുടെ ഏക ബാധ്യതയും (നിങ്ങളുടെ താമസസ്ഥലത്തെ അധികാരപരിധിയുടെ ഉപഭോക്തൃ പരിരക്ഷയുമായി ബന്ധപ്പെട്ട നിയമങ്ങൾക്ക് കീഴിൽ ഉപഭോക്താക്കൾക്ക് ലഭിക്കുന്ന എന്തെങ്കിലും ഉപഭോക്തൃ അവകാശങ്ങളോ ഗ്യാരണ്ടികളോ ഉൾപ്പെടെ), നിയമം അനുവദിക്കുന്ന പരിധിയോളം, ഇനിപ്പറയുന്നവയിൽ ഒന്നിലേക്ക് പരിമിതപ്പെടുത്തപ്പെട്ടിരിക്കുന്നു (vivo-യുടെ സ്വന്തം വിവേചനാധികാരപ്രകാരമാണ് ഇത് തീരുമാനിക്കപ്പെടുന്നത്): (i) ഉൽ‌പ്പന്നങ്ങളുടെ കാര്യത്തിൽ, ഉൽ‌പ്പന്നങ്ങൾ‌ മാറ്റിനൽകലോ നന്നാക്കലോ അല്ലെങ്കിൽ‌ ഉൽ‌പ്പന്നങ്ങൾ‌ മാറ്റിനൽകുന്നതിനോ നന്നാക്കുന്നതിനോ ഉള്ള ചെലവുകൾ നൽകൽ‌; (ii) സേവനങ്ങളുടെ കാര്യത്തിൽ, സേവനങ്ങൾ വീണ്ടും വിതരണം ചെയ്യൽ അല്ലെങ്കിൽ സേവനങ്ങൾ വീണ്ടും വിതരണം ചെയ്യുന്നതിനുള്ള ചെലവുകൾ നൽകൽ.</strong>
        <br/><strong>ഈ ഉപവാക്യത്തിലെ മുകളിലുള്ള ഖണ്ഡികകൾക്ക് വിധേയമായി, നിയമം അനുവദിക്കുന്ന പരിധിയോളം, ഏതെങ്കിലും തരത്തിലുള്ള വാറന്റിയൊന്നും ഇല്ലാതെ &quot;ഉള്ളതിൻ പടി&quot; ആണ് സോഫ്‌റ്റ്‌വെയർ നൽകപ്പെടുന്നത്. വ്യാപാരയോഗ്യത, എന്തെങ്കിലും ഉദ്ദേശ്യത്തിനായുള്ള അനുയോജ്യത, ലംഘനമില്ലായ്മ എന്നിവയുടെ എന്തെങ്കിലും പ്രതിനിധീകരണം അല്ലെങ്കിൽ വാറന്റി, ഇനിപ്പറയുന്ന തരത്തിലുള്ള എന്തെങ്കിലും പ്രതിനിധീകരണവും വാറന്റിയും ഉൾപ്പെടെ, എന്നാൽ അവയിൽ മാത്രമായി പരിമിതപ്പെടുത്താതെ, പ്രത്യക്ഷമോ സൂചിതമോ ആയ എല്ലാ പ്രതിനിധീകരണങ്ങളും വാറന്റികളും, നിയമം അനുവദിക്കുന്ന പരിധിയോളം, vivo-യും അതിന്റെ അഫിലിയേറ്റുകളും ആഗോളതലത്തിലുള്ള അവയുടെ വിതരണക്കാരും നിരാകരിക്കുന്നു. (i) സേവനം നിങ്ങളുടെ നിർദ്ദിഷ്ട ആവശ്യങ്ങൾ തൃപ്തിപ്പെടുത്തും; (ii) സേവനം തുടർച്ചയായ, സമയബന്ധിതമായ, സുരക്ഷിതമായ അല്ലെങ്കിൽ കേടുപാടില്ലാത്ത രീതിയിൽ നൽകപ്പെടും; (iii) സേവനമോ സോഫ്റ്റ്‌വെയറോ ഉപയോഗിക്കുന്ന വേളയിൽ നിങ്ങൾ നേടിയെടുക്കുന്ന വിവരങ്ങൾ കൃത്യവും വിശ്വസനീയവുമാണ്; അല്ലെങ്കിൽ (iv) ഏതെങ്കിലും സോഫ്‌റ്റ്‌വെയറിന്റെ ഏതെങ്കിലും അപാകതയോ പിശകോ, സേവനത്തിന്റെ ഭാഗമായി, തിരുത്തപ്പെടും. vivo-യ്ക്ക് നിങ്ങളുടെ നെറ്റ്‌വർക്ക് ഓപ്പറേറ്ററുമായി നിയമപരമായി ബന്ധമൊന്നുമില്ല, അതിനാൽ നെറ്റ്‌വർക്ക് കവറേജും നിങ്ങളുടെ നെറ്റ്‌വർക്ക് ഓപ്പറേറ്റർ നൽകുന്ന സേവനങ്ങളുടെ ലഭ്യതയും അല്ലെങ്കിൽ ഗുണനിലവാരവും ഉറപ്പ് നൽകുന്നതിന് vivo-യ്ക്ക് ബാധ്യതയൊന്നും ഇല്ല. സോഫ്‌റ്റ്‌വെയർ ഉപയോഗിക്കുന്നതിൽ നിന്നോ സോഫ്‌റ്റ്‌വെയറിന്റെ പ്രകടനത്തിൽ നിന്നോ ഉത്ഭവിക്കുന്ന മുഴുവൻ അപകടസാധ്യതയ്ക്കും നിങ്ങൾക്കായിരിക്കും ഉത്തരവാദിത്തം. നിങ്ങൾ ഏതെങ്കിലും മൂന്നാം കക്ഷി സേവനം ഉപയോഗിക്കുന്നതിലൂടെ ഉപകരണത്തിനുണ്ടാകുന്ന എന്തെങ്കിലും കേടുപാടിനോ നിങ്ങളുടെ ഡാറ്റയുടെയോ ഉള്ളടക്കത്തിന്റെയോ നഷ്ടത്തിനോ, നിയമം അനുവദിക്കുന്ന പരിധിയോളം, നിങ്ങൾക്ക് മാത്രമായിരിക്കും ഉത്തരവാദിത്തം. ഈ ഉടമ്പടിയിൽ നിന്നോ സോഫ്‌റ്റ്‌വെയർ നിങ്ങൾ ഉപയോഗിക്കുന്നതിൽ നിന്നോ ഉപയോഗിക്കുന്നതിനുള്ള ശേഷിയില്ലായ്മയിൽ നിന്നോ ഉത്ഭവിക്കുന്ന എന്തെങ്കിലും അനന്തരഫലമായതോ സാന്ദർഭികമോ നേരിട്ടുള്ളതോ പരോക്ഷമായതോ പ്രത്യേകമോ ശിക്ഷാർഹമോ അല്ലെങ്കിൽ മറ്റേതെങ്കിലും തരത്തിലുള്ളതോ ആയ നാശനഷ്ടങ്ങൾക്ക് (ബിസിനസ്സ് ലാഭ നഷ്ടം, ബിസിനസ്സ് തടസ്സം, ബിസിനസ്സ് വിവരങ്ങളുടെ നഷ്ടം അല്ലെങ്കിൽ മറ്റ് സാമ്പത്തികമായ നഷ്ടം എന്നിവയുമായി ബന്ധപ്പെട്ട നാശനഷ്ടങ്ങൾ ഉൾപ്പെടെ, എന്നാൽ ഇവയിൽ മാത്രമായി പരിമിതപ്പെടുത്തുന്നില്ല) ഒരു സാഹചര്യത്തിലും vivo-യ്ക്കോ അതിന്റെ അഫിലിയേറ്റുകൾക്കോ ആഗോളതലത്തിലുള്ള അവയുടെ വിതരണക്കാർക്കോ, അത്തരം നാശനഷ്ടങ്ങളുടെ സാധ്യതയെ കുറിച്ച് അവർക്ക് ഉപദേശം ലഭിച്ചിട്ടുണ്ടെങ്കിൽ പോലും, യാതൊരു ബാധ്യതയും ഉണ്ടായിരിക്കുന്നതല്ല. vivo നൽകുന്ന ഏതെങ്കിലും ഉൽപ്പന്നത്തിന്റെയോ സേവനത്തിന്റെയോ സവിശേഷതയുടെയോ‌ പ്രവർ‌ത്തനത്തിന്റെയോ എന്തെങ്കിലും തെറ്റായ അല്ലെങ്കിൽ‌ നിയമവിരുദ്ധമായ ഉപയോഗത്തിന് vivo-യ്ക്ക് ഉത്തരവാദിത്തം ഉണ്ടായിരിക്കുന്നതല്ല. ഈ ഉടമ്പടിക്ക് കീഴിലുള്ള ഏതൊരു നാശനഷ്ടങ്ങൾക്കുമുള്ള vivo-യുടെ മൊത്തം ബാധ്യത, നിയമം അനുവദിക്കുന്ന പരിധിയോളം, ഈ ഉപകരണത്തിനായി നിങ്ങൾ നൽകിയ വാങ്ങൽ വിലയേക്കാൾ കൂടുതലായിരിക്കില്ല. vivo നൽകിയിട്ടുള്ള എന്തെങ്കിലും ഉൽപ്പന്നമോ സേവനമോ സവിശേഷതയോ പ്രവർത്തനക്ഷമതയോ ഉപയോഗിക്കുമ്പോൾ നിങ്ങൾ പ്രാബല്യത്തിലുള്ള ബാധകമായ എല്ലാ നിയമങ്ങളും അനുസരിക്കേണ്ടതുണ്ട്. നിങ്ങൾ‌ക്ക് മറ്റ് ഉപഭോക്താവിന്റെ അവകാശം ഉണ്ടായിരിക്കാം, ഇതിൽ അടങ്ങിയിരിക്കുന്ന ഉപാധികളോ നിബന്ധനകളോ ഈ അവകാശത്തെ ബാധിക്കുകയില്ല. നിങ്ങളുടെ താമസസ്ഥലത്തെ അധികാരപരിധിയിലെ നിയമങ്ങൾക്ക് കീഴിൽ ചില ഉപാധികളും നിബന്ധനകളും സാധുതയല്ലാത്തതോ നടപ്പിലാക്കാൻ കഴിയാത്തതോ ആണെങ്കിൽ, അത്തരം സാഹചര്യങ്ങളിൽ എന്തെങ്കിലും അസാധുത്വത്തിനോ നടപ്പാക്കാൻ കഴിയാത്തതിനോ ഉള്ള vivo-യുടെ ബാധ്യത അത്തരം നിയമങ്ങൾ അനുവദിക്കുന്ന ഏറ്റവും കുറഞ്ഞ പരിധിയിലേക്ക് പരിമിതപ്പെടുത്തിയിരിക്കുന്നു.</strong></p>
<p>
    <b><font style="line-height:3" size="3">8. കയറ്റുമതി നിയന്ത്രണം</font></b>
    <br/>ബാധകമായ നിയമവും സോഫ്‌റ്റ്‌വെയർ ലഭിച്ച അധികാരപരിധിയിലെ പ്രസക്തമായ നിയമങ്ങളും അനുശാസിക്കാതെ നിങ്ങൾ സോഫ്‌റ്റ്‌വെയർ ഉപയോഗിക്കാനോ കയറ്റുമതി ചെയ്യാനോ വീണ്ടും കയറ്റുമതി ചെയ്യാനോ പാടില്ല.</p>
<p>
    <b><font style="line-height:3" size="3">9. ബാധ്യതയിൽ നിന്ന് വിമുക്തമാക്കൽ</font></b>
    <br/>സോഫ്‌റ്റ്‌വെയറുമായി ബന്ധപ്പെട്ട് എന്തെങ്കിലും മെറ്റീരിയലുകൾ (ഇതിൽ അനുവദിച്ചിരിക്കുന്ന പ്രകാരമുള്ള ഉപയോഗത്തിനായി vivo നൽകുന്ന മെറ്റീരിയലുകൾ ഒഴികെയുള്ളവ) കാണുകയോ ഡൗൺലോഡ് ചെയ്യുകയോ എൻകോഡ് ചെയ്യുകയോ കംപ്രസ്സ് ചെയ്യുകയോ പകർത്തുകയോ സംപ്രേക്ഷണം ചെയ്യുകയോ വഴി നിങ്ങളൊരു മൂന്നാം കക്ഷിയുടെയോ അവകാശമോ ബാധകമായ നിയമമോ ലംഘിച്ചിട്ടുണ്ട് അല്ലെങ്കിൽ (ii) ഈ ഉടമ്പടിയുടെ ഏതെങ്കിലും ഉപാധികളും നിബന്ധനകളും ലംഘിച്ചിട്ടുണ്ട് എന്ന അവകാശവാദങ്ങളിൽ നിന്ന് ഉത്ഭവിക്കുന്നതോ അത്തരം അവകാശവാദങ്ങളുമായി ബന്ധപ്പെട്ടതോ ആയ എന്തെങ്കിലും നഷ്ടം, നാശനഷ്ടങ്ങൾ, പിഴകൾ, ചെലവുകൾ (അഭിഭാഷകർക്ക് നൽകുന്ന ഫീസും യാത്രാ ചെലവുകളും ഉൾപ്പെടെ, എന്നാൽ ഇവയിൽ മാത്രമായി പരിമിതപ്പെടുത്തുന്നില്ല) എന്നിവയിൽ നിന്ന് vivo-യെയും അതിന്റെ ഉദ്യോഗസ്ഥരെയും ഡയറക്‌ടർമാരെയും ജീവനക്കാരെയും ദോഷരഹിതമായി കാത്തുകൊള്ളാമെന്നും നഷ്ടോത്തരവാദിത്തം നൽകാമെന്നും അവയ്‌ക്കെതിരെ മേൽപ്പറഞ്ഞവരെ പ്രതിരോധിക്കാമെന്നും നിങ്ങൾ സമ്മതിക്കുന്നു. നഷ്ടങ്ങൾ, കേടുപാടുകൾ, പിഴകൾ അല്ലെങ്കിൽ ചെലവുകൾ എന്നിവയ്ക്കായി ഈ ഉപവാക്യത്തിന് കീഴിലുള്ള ബാധ്യത, vivo ഉണ്ടാക്കിയിട്ടുള്ള അത്തരം നഷ്ടങ്ങൾ നാശനഷ്ടങ്ങൾ, പിഴകൾ അല്ലെങ്കിൽ ചെലവുകൾ എന്നിവയ്ക്ക് ആനുപാതികമായി ചുരുക്കപ്പെടുമെന്ന്, സംശയം ഒഴിവാക്കുന്നതിനായി അറിയിക്കുന്നു.</p>
<p>
    <b><font style="line-height:3" size="3">10. അവസാനിപ്പിക്കൽ</font></b>
    <br/>ഇതിൽ പറഞ്ഞിരിക്കുന്ന ഏതെങ്കിലും ഉപാധിയും നിബന്ധനയും പാലിക്കുന്നതിൽ നിങ്ങൾ പരാജയപ്പെടുന്ന പക്ഷം, മുൻ‌കൂട്ടി അറിയിക്കാതെ തന്നെ ഈ ഉടമ്പടി സ്വയമേവ അവസാനിപ്പിക്കപ്പെടും.</p>
<p>
    <b><font style="line-height:3" size="3">11. നിയന്ത്രിക്കുന്ന നിയമവും അധികാരപരിധിയും</font></b>
    <br/>നിയമ വ്യവസ്ഥകളിലെ പൊരുത്തക്കേടുകൾ പരിഗണിക്കാതെ നിങ്ങളുടെ താമസസ്ഥലത്തെ നിയമം അനുസരിച്ചായിരിക്കും ഈ ഉടമ്പടി നിയന്ത്രിക്കുകയും വ്യാഖ്യാനിക്കുകയും ചെയ്യുക. ചരക്കുകളുടെ അന്തർദ്ദേശീയ വിൽപ്പനയ്ക്കായുള്ള കരാറുകളുമായി ബന്ധപ്പെട്ട യുണൈറ്റഡ് നേഷൻസ് കൺവെൻഷന്റെ അപേക്ഷ വ്യക്തമായി ഒഴിവാക്കുന്നതിന് നിങ്ങളും vivo-യും സമ്മതിക്കുന്നു. അധികാരപരിധിയിലുള്ള ഒരു കോടതി, ഏതെങ്കിലും കാരണത്താൽ ഏതെങ്കിലും വ്യവസ്ഥയോ അതിന്റെ ഭാഗമോ അസാധുവാണെന്നോ നടപ്പാക്കാൻ കഴിയാത്തതാണെന്നോ കണ്ടെത്തുകയാണെങ്കിൽ, ഈ ഉടമ്പടിയുടെ ബാക്കിയുള്ള ഭാഗം പൂർണ്ണമായ പ്രാബല്യത്തിലും പ്രഭാവത്തിലും തുടരും.</p>
<p>
    <b><font style="line-height:3" size="3">12. ബന്ധപ്പെടുക</font></b>
    <br/>നിങ്ങൾക്ക് എന്തെങ്കിലും പരാതികളോ ചോദ്യങ്ങളോ അഭിപ്രായങ്ങളോ നിർദ്ദേശങ്ങളോ ഉണ്ടെങ്കിൽ, ഓൺ‌ലൈൻ കസ്റ്റമർ കെയർ വഴി vivo-യെ ബന്ധപ്പെടുന്നതിന് നിങ്ങൾക്ക് vivo-യുടെ ഔദ്യോഗിക വെബ്‌സൈറ്റ് (https://www.vivo.com) പരിശോധിക്കാം.</p>
<p>
പകർപ്പവകാശം ©2022 vivo Mobile Communication Co., Ltd. എല്ലാ അവകാശങ്ങളും നിക്ഷിപ്തം.</p>
<p>
2022 ജൂൺ 1-ന് അപ്‌ഡേറ്റ് ചെയ്‌തു</p>
