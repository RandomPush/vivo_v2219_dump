<p>
    <strong>Licenčná zmluva koncového používateľa</strong></p>
<p>
    <strong>DÔLEŽITÉ – PRED POUŽITÍM POZORNE PREČÍTAŤ:</strong></p>
<p>
Táto licenčná zmluva pre koncového používateľa („zmluva“) je právne záväznou zmluvou medzi vami (fyzickou alebo právnickou osobou) a spoločnosťou vivo k všetkému softvéru bez ohľadu na to, či je predinštalovaný, prevzatý alebo získaný inak, ktorý vlastní spoločnosť vivo alebo jej pridružené spoločnosti, ich poskytovatelia licencií alebo dodávatelia a ktorý je poskytovaný spoločne s touto zmluvou a vzťahuje sa na vaše používanie tohto telefónu („zariadenie“). Môže zahŕňať operačný systém, komponenty a príslušné materiály a dokumentáciu (v akejkoľvek podobe) (spoločne „softvér“).</p>
<p>
Označenie „my“ alebo „vivo“, ako sa uvádza ďalej v&nbsp;tomto dokumente, označuje spoločnosť vivo Mobile Communication Co., Ltd., so sídlom No.1 vivo Rd., Čchang-an, Tung-kuan, provincia Kuang-tung, s jednotným identifikátorom sociálneho kreditu 91441900557262083U, zaregistrovanú orgánom správy dohľadu nad trhom Market Supervision Administration samosprávy Tung-kuan.</p>
<p>
    <strong>Aktivovaním, používaním, prevzatím, nainštalovaním alebo aktualizovaním tohto softvéru potvrdzujete svoj súhlas so zmluvnými podmienkami tejto zmluvy.</strong></p>
<p>
    <strong>Ak nesúhlasíte s podmienkami tejto zmluvy, nepoužívajte toto zariadenie ani softvér a nesťahujte ani neinštalujte aktualizácie softvéru. Ak ste si nedávno zakúpili zariadenie a nesúhlasíte s podmienkami tejto zmluvy, za predpokladu, že spĺňate zásady spoločnosti vivo týkajúce sa vrátenia peňazí, môžete toto zariadenie so zabudovaným softvérom a ďalšie sprievodné položky (vrátane dokumentácie a obalu) vrátiť spoločnosti vivo alebo distribútorovi, prevádzkovateľovi, predajcovi alebo maloobchodnej predajni autorizovanej spoločnosťou vivo, od ktorej ste toto zariadenie zakúpili.</strong></p>
<p>
    <strong>Softvér s otvoreným zdrojovým kódom</strong></p>
<p>
Tento softvér obsahuje softvérové súbory podliehajúce určitým licenčným zmluvám otvoreného softvéru. Tieto softvérové súbory s otvoreným zdrojovým kódom podliehajú oznámeniam a ďalším zmluvným podmienkam odkazovaným v tejto časti a poskytujú sa „AKO SÚ“ v maximálnej možnej miere prípustnej zákonom.</p>
<p>
Čo sa týka súborov s otvoreným zdrojom obsiahnutých v tomto dokumente, cez Nastavenia zariadenia prejdite do ponuky „Licencia pre súbory s otvoreným zdrojom“, kde nájdete príslušné odseky týkajúce sa autorských práv a poskytovania licencií (ak máte problém a nemôžete nájsť príslušné podmienky autorských práv a poskytovania licencií, kontaktujte služby zákazníkom). Kópiu licencie Apache, verzia 2.0, si môžete prevziať na adrese http://www.apache.org/licenses/LICENSE-2.0.</p>
<p>
    <b><font style="line-height:3" size="3">1. SPÔSOBILOSŤ NA PRÁVNE ÚKONY</font></b>
    <br/>(i) Vyjadrujete a zaručujete sa, že ste v čase používania tohto softvéru alebo vyjadrenia súhlasu s touto zmluvou plne spôsobilí na právne úkony v súlade so zákonmi platnými vo vašom regióne; (ii) v prípade, ak ste neplnoletou osobou alebo ak nie ste plne spôsobilí na právne úkony v súlade so zákonmi platnými vo vašom regióne, nebudete používať tento softvér a nevyjadríte ani súhlas s touto zmluvou bez súhlasu alebo potvrdenia rodiča alebo opatrovníka; (iii) na základe vášho používania softvéru alebo vyjadrenia vášho súhlasu s touto zmluvou sa má za to, že spĺňate ustanovenie uvedené v prvom odseku tejto časti alebo že ste získali súhlas od rodiča či opatrovníka.</p>
<p>
    <b><font style="line-height:3" size="3">2.UDELENIE LICENCIE.</font></b>
    <br/>Spoločnosť vivo vám týmto udeľuje nevýhradnú, neprenosnú a obmedzenú licenciu na inštaláciu, prístup, používanie, spustenie alebo aktualizáciu softvéru na tomto zariadení za tu uvedených podmienok.</p>
<p>
    <b><font style="line-height:3" size="3">3. OBMEDZENIA LICENCIE</font></b>
    <br/>S výnimkou rozsahu výslovne a jednoznačne povoleného spoločnosťou vivo, resp. rozsahu, v akom sú takéto obmedzenia výslovne zakázané platným zákonom, NESMIETE: (i) upravovať, prekladať, spätne analyzovať, dekompilovať, rozoberať softvér alebo vytvárať odvodené diela založené na softvéri; (ii) kopírovať softvér alebo akúkoľvek jeho časť (výnimkou je záloha pri oprave alebo výmene za predpokladu, že takáto záloha alebo výmena sa neinštaluje a nepoužíva na žiadnom počítači a bude vymazaná alebo zničená okamžite po oprave alebo výmene. Všetky ďalšie kópie softvéru alebo akejkoľvek jeho časti, ktoré vytvoríte, sa považujú za porušenie tejto zmluvy.); (iii) prenajímať, požičiavať, prevádzať alebo licencovať softvér alebo akúkoľvek jeho časť alebo inak prevádzať práva k nemu na iných; (iv) odstraňovať akékoľvek prehlásenia alebo štítky o právnom titule zo softvéru; (v) pridávať, integrovať alebo kombinovať akýkoľvek iný softvér do softvéru alebo so softvérom; (vi) upravovať, meniť alebo nahrádzať softvér s narušením integrity softvéru; (vii) získavať prístup ku koreňovým štruktúram koncových zariadení, vlastnoručne alebo prostredníctvom tretej strany prelamovať zabezpečenie koncového zariadenia alebo pristupovať k, upravovať, odstraňovať alebo odinštalovávať akékoľvek hostiteľské alebo systémové súbory. Každé takéto zakázané použitie okamžite ukončuje platnosť vašej licencie k softvéru.
    <br/>Súhlasíte s tým, že budete softvér používať výhradne spôsobom, ktorý je v súlade s platnými zákonmi, okrem iného vrátane obmedzení vzťahujúcich sa na príslušné autorské práva a iné práva vyplývajúce z duševného vlastníctva a/alebo predpisov na reguláciu dovozu.
    <br/>Zaväzujete sa rešpektovať duševné vlastníctvo spoločnosti vivo a jej pridružených spoločností a ich poskytovateľov licencií a dodávateľov na celom svete a softvér môžete používať iba na osobné a nekomerčné účely. Softvér nesmiete žiadnym spôsobom používať na poskytovanie komerčných služieb alebo aplikácií alebo ako ich súčasť.</p>
<p>
    <b><font style="line-height:3" size="3">4. PRÁVNY TITUL.</font></b>
    <br/>Právny titul, vlastnícke práva a práva duševného vlastníctva v softvéri a k softvéru patria natrvalo alebo podľa platnosti spoločnosti vivo alebo jej pridruženým spoločnostiam alebo poskytovateľom licencií a dodávateľom na celom svete. Právny titul, vlastnícke práva a práva vyplývajúce z duševného vlastníctva obsahu sprístupneného prostredníctvom softvéru sú majetkom príslušného vlastníka obsahu a môžu sa na ne vzťahovať príslušné autorské a iné zákony. Táto licencia vám neudeľuje ŽIADNE práva k takémuto obsahu.</p>
<p>
    <b><font style="line-height:3" size="3">5. AKTUALIZÁCIE SOFTVÉRU</font></b>
    <br/>Spoločnosť vivo vám sprístupňuje aktualizácie softvéru, ktoré môžu okrem iného zahŕňať inovované verzie operačného systému alebo iného softvéru či služieb, doplnky k vylepšeniam a zdokonaleniam vlastností a funkcionalít, pridané komponenty, opravy chýb, odstránenie určitej časti softvéru alebo zánik časti služieb (najmä v prípade predpokladanej zastaranosti, nesprávnej alebo nebezpečnej služby či chyby, poruchy alebo nedostatkov) (ďalej spoločne označované ako „aktualizácie“). Aktualizácie sú vyvíjané s cieľom zlepšovať výkonnosť a bezpečnosť tohto zariadenia, prípadne v závislosti od dostupnosti systémovej verzie s cieľom napĺňať potreby funkčného prispôsobovania pre operátorov mobilnej siete. Potvrdzujete a súhlasíte, že v niektorých zriedkavých prípadoch potreby eliminácie rizík, kedy to považujeme za nevyhnutné, môžeme odstrániť časť aktualizácií bez toho, aby sme vás o tom vopred informovali. Napríklad môže ísť o situáciu, kedy sa zistí, že vami stiahnutá, avšak nenainštalovaná aktualizácia operačného systému predstavuje závažné bezpečnostné riziká. V takom prípade môžeme z tohto zariadenia odstrániť inštalačný balík bez toho, aby sme vás vopred informovali, čím predídeme potenciálnym rizikám. Ak povolíte funkciu automatického preberania aktualizácií (úplne alebo čiastočne) alebo podobnú funkciu, aktualizácie sa budú do tohto zariadenia preberať automaticky, aby ste mohli používať najnovšiu verziu; ak takúto funkciu vypnete, možno budete musieť aktualizácie preberať ručne – v takom prípade sa vám však naďalej môže zobraziť oznámenie o aktualizáciách. Okrem toho, ak povolíte funkciu automatickej inštalácie aktualizácií (úplne alebo čiastočne) alebo podobnú funkciu, aktualizácie sa nainštalujú automaticky, napríklad počas noci, keď toto zariadenie nepoužívate. Táto zmluva sa vzťahuje na všetky aktualizácie, ktoré boli prevzaté, nainštalované alebo použité, pokiaľ ju nenahradí aktualizovaná verzia.</p>
<p>
    <b><font style="line-height:3" size="3">6. SOFTVÉR TRETÍCH STRÁN</font></b>
    <br/>Toto zariadenie môže zahŕňať určitý softvér, aplikácie alebo služby tretích strán („softvér tretích strán“). Potvrdzujete a súhlasíte, že neexistuje predpoklad zodpovednosti spoločnosti vivo za poskytovanie podpory pre akýkoľvek softvér tretích strán a že spoločnosť neručí za to, že softvér tretích strán bude vždy dostupný za každých podmienok. Za žiadnych okolností spoločnosť vivo neustanovuje výslovnú ani predpokladanú záruku za softvér tretích strán alebo samotné tretie strany, a zároveň spoločnosť vivo nenesie zodpovednosť za žiaden obsah, služby ani akékoľvek iné materiály poskytované tretími stranami. Ďalej potvrdzujete a súhlasíte, že používanie akéhokoľvek softvéru tretích strán podlieha príslušnej licenčnej zmluve, zásadám ochrany osobných údajov a/alebo iným dohodám s príslušnou treťou stranou. Softvér tretích strán používate na vlastnú zodpovednosť. <strong>Spoločnosť vivo do maximálnej možnej miery prípustnej príslušnými zákonmi nezodpovedá za softvér tretích strán a za používanie softvéru tretích strán nepreberá žiadnu zodpovednosť.</strong></p>
<p>
    <b><font style="line-height:3" size="3">7. ODMIETNUTIE A VYMEDZENIE ZODPOVEDNOSTI</font></b>
    <br/><strong>Žiadna časť tohto ustanovenia nemá za účel vylúčiť alebo inak obmedziť akékoľvek spotrebiteľské práva alebo záruky pre zákazníkov, ktoré podľa zákona nemožno vylúčiť alebo obmedziť, okrem iného vrátane akýchkoľvek spotrebiteľských práv alebo záruk pre zákazníkov podľa zákonov na ochranu spotrebiteľa v jurisdikcii vášho bydliska.</strong>
    <br/><strong>V rozsahu povolenom zákonom sa váš jediný a výhradný prostriedok nápravy a výhradná zodpovednosť spoločnosti vivo za porušenie akýchkoľvek podmienok vyplývajúcich zo zákona, ktoré nemožno vylúčiť alebo obmedziť (vrátane akýchkoľvek práv spotrebiteľov alebo záruk pre zákazníkov podľa zákonov o ochrane spotrebiteľa v jurisdikcii vášho bydliska), obmedzujú na jednu alebo viacero z nasledujúcich možností (určia sa podľa uváženia spoločnosti vivo): (i) v súvislosti s výrobkami, výmenou alebo opravou výrobkov alebo úhradou nákladov na výmenu alebo opravu výrobkov; a (ii) v súvislosti so službami, opätovným dodaním služieb alebo úhradou nákladov na opätovné dodanie služieb.</strong>
        <br/><strong>S výhradou vyššie uvedených odsekov tohto článku sa softvér v rozsahu povolenom zákonom poskytuje „tak, ako je“, bez akejkoľvek záruky. Spoločnosť vivo, jej pridružené spoločnosti a príslušní globálni poskytovatelia licencií a dodávatelia sa ďalej v rozsahu povolenom zákonom vzdávajú všetkých vyhlásení a záruk, či už výslovných alebo implicitných, okrem iného vrátane akýchkoľvek vyhlásení alebo záruk predajnosti, vhodnosti na konkrétny účel a neporušenia pravidiel, ako aj akýchkoľvek vyhlásení a garancií, že: (i) služba uspokojí vaše špecifické potreby; (ii) služba bude poskytovaná nepretržite, vždy včas, bezpečným alebo bezchybným spôsobom; (iii) informácie, ktoré nadobudnete počas používania softvéru alebo akejkoľvek služby, budú presné a spoľahlivé; alebo (iv) akákoľvek chyba či nedostatok akéhokoľvek softvéru budú odstránené ako súčasť našej služby. Spoločnosť vivo nie je v zmluvnom zväzku s vaším sieťovým operátorom, preto spoločnosť vivo nie je povinná zaručiť sieťové pokrytie, dostupnosť ani kvalitu služieb poskytovaných vaším sieťovým operátorom. Celé riziko vyplývajúce z používania alebo výkonu softvéru zostáva v maximálnej miere možnej prípustnej zákonom vo vašej zodpovednosti. Akékoľvek poškodenie zariadení alebo strata údajov alebo obsahu vyplývajúce z vášho používania služieb tretích strán je do maximálnej možnej miery prípustnej zákonom vaše vlastné riziko. Spoločnosť vivo a jej pridružené spoločnosti a ich poskytovatelia licencií alebo dodávatelia na celom svete v žiadnom prípade nezodpovedajú za akékoľvek následné, náhodné, nepriame, špeciálne, trestné alebo iné škody (vrátane škôd z ušlého zisku, prerušenia prevádzky, straty obchodných údajov, iných finančných strát a ďalších) vyplývajúce z tejto zmluvy alebo z použitia alebo nemožnosti použitia softvéru alebo akejkoľvek jeho časti, a to aj v prípade, ak bola spoločnosť vivo alebo jej pridružené spoločnosti alebo ich poskytovatelia licencií alebo dodávatelia na celom svete na možnosť vzniku takýchto škôd vopred upozornení. Spoločnosť vivo nezodpovedá za akékoľvek nesprávne alebo nezákonné použitie akéhokoľvek produktu, služby, vlastnosti alebo funkcie poskytovaných spoločnosťou vivo. Celková zodpovednosť spoločnosti vivo za akékoľvek škody v rámci tejto zmluvy do maximálnej možnej miery prípustnej zákonom nikdy neprekročí kúpnu cenu, ktorú ste zaplatili za toto zariadenie pri kúpe. Počas používania akéhokoľvek produktu, služby, vlastnosti alebo funkcie poskytnutých spoločnosťou vivo sa musíte riadiť všetkými relevantnými platnými zákonmi. Môžete mať ďalšie práva spotrebiteľa, na ktoré nebudú mať vplyv tu uvedené podmienky. Ak môžu byť niektoré podmienky neplatné alebo nevymožiteľné na základe platných zákonov v jurisdikcii vášho bydliska, zodpovednosť spoločnosti vivo v rámci neplatnosti alebo nevymožiteľnosti je v takomto prípade obmedzená na minimálny rozsah prípustný danými zákonmi.</strong></p>
<p>
    <b><font style="line-height:3" size="3">8. KONTROLA VÝVOZU</font></b>
    <br/>Softvér nesmiete používať ani inak vyvážať alebo reexportovať s výnimkou prípadov povolených platnými zákonmi a príslušnými zákonmi jurisdikcie, v ktorej ste softvér získali.</p>
<p>
    <b><font style="line-height:3" size="3">9. ODŠKODNENIE</font></b>
    <br/>Súhlasíte s tým, že nespôsobíte spoločnosti vivo a jej pracovníkom, manažmentu a zamestnancom žiadne škody, odškodníte prípadné škody a uchránite spoločnosť pred akýmikoľvek stratami, škodami, pokutami a výdavkami (okrem iného vrátane poplatkov za právne služby a cestovných nákladov) vyplývajúcich z alebo spojených s akýmikoľvek obvineniami, že ste (i) porušili práva tretej strany alebo príslušné zákony zobrazovaním, sťahovaním, kódovaním, kompresiou, kopírovaním alebo prenášaním akýchkoľvek materiálov (iných ako tých, ktoré poskytuje spoločnosť vivo na používanie, aké dovoľujú nasledovné ustanovenia) v spojitosti so softvérom, alebo že ste (ii) porušili zmluvné podmienky tejto zmluvy. Aby sa predišlo pochybnostiam, zodpovednosť podľa tohto článku za akékoľvek straty, škody, pokuty alebo výdavky sa úmerne zníži do tej miery, do akej boli tieto straty, škody, pokuty alebo výdavky spôsobené spoločnosťou vivo.</p>
<p>
    <b><font style="line-height:3" size="3">10. UKONČENIE</font></b>
    <br/>Platnosť tejto zmluvy automaticky skončí bez predošlého oznámenia, ak nedodržíte ktorúkoľvek zo zmluvných podmienok uvedených v tomto dokumente.</p>
<p>
    <b><font style="line-height:3" size="3">11. ROZHODNÉ PRÁVO A JURISDIKCIA</font></b>
    <br/>Táto zmluva sa riadi a predkladá v súlade so zákonmi platnými v mieste vášho bydliska bez ohľadu na jej konflikt s ustanoveniami zákonov. Vy i spoločnosť vivo súhlasíte s výslovným vylúčením aplikovania Dohovoru OSN o zmluvách o medzinárodnom predaji tovaru. Ak z akéhokoľvek dôvodu súd kompetentnej jurisdikcie rozhodne, že niektoré z ustanovení alebo jeho časť nie sú platné a vymáhateľné, zvyšok tejto zmluvy pokračuje v plnej sile a účinnosti.</p>
<p>
    <b><font style="line-height:3" size="3">12. KONTAKT</font></b>
    <br/>V prípade akýchkoľvek sťažností, otázok, pripomienok alebo návrhov môžete navštíviť oficiálnu webovú lokalitu spoločnosti vivo (https://www.vivo.com), kde môžete spoločnosť vivo kontaktovať online prostredníctvom oddelenia starostlivosti o zákazníkov.</p>
<p>
Autorské práva ©2022 vivo Mobile Communication Co., Ltd.  Všetky práva vyhradené</p>
<p>
Aktualizované 1. júna 2022</p>
