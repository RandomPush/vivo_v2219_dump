<p>
    <strong>চূড়ান্ত ব্যবহারকারীর লাইসেন্স চুক্তি</strong></p>
<p>
    <strong>গুরুত্বপূর্ণ - অনুগ্রহ করে ব্যবহার করার আগে ভালো করে পড়ুন:</strong></p>
<p>
এই চূড়ান্ত ব্যবহারকারীর লাইসেন্স চুক্তিটি (এই &quot;চুক্তি&quot;) আপনার (আপনি একজন স্বতন্ত্র ব্যক্তি অথবা সত্ত্বা হতে পারেন) এবং vivo এর মধ্যে vivo-র অথবা এর অধিভুক্ত কোম্পানিগুলির অথবা তাদের লাইসেন্সপ্রাপ্তদের অথবা সরবরাহকারীদের মালিকানাধীন এবং এই চুক্তির সাথে সরবরাহকৃত এবং আপনার এই ফোনটি (&quot;ডিভাইস&quot;) ব্যবহারের সাথে সম্পর্কিত সকল সফটওয়্যার, সেগুলি আগে থেকে ইনস্টল করা হোক অথবা ডাউনলোড করা হোক অথবা অন্য কোনও উপায়ে সংগ্রহ করা হোক, যেগুলির মধ্যে রয়েছে অপারেশন সিস্টেম, কম্পোনেন্ট এবং সংশ্লিষ্ট উপাদান ও ডকুমেন্টেশন (যেকোনও রূপে) (সবমিলিয়ে, &quot;সফটওয়্যার&quot;), সম্পর্কিত একটি আইনি চুক্তি।</p>
<p>
এখানে এরপর থেকে &quot;আমরা&quot; অথবা &quot;vivo&quot; দিয়ে No.১ vivo Rd., Chang’an, Dongguan, Guangdong Province ঠিকানায় অবস্থিত ডংগুয়ান মিউনিসিপ্যালিটির বাজার তদারককারী প্রশাসন কর্তৃক নিবন্ধিত ৯১৪৪১৯০০৫৫৭২৬২০৮৩U ইউনিফর্ম সোশ্যাল ক্রেডিট কোডধারী vivo Mobile Communication Co., Ltd.-কে নির্দেশ করবে।</p>
<p>
    <strong>আপনার সফটওয়্যার সক্রিয় করা, ব্যবহার করা, ডাউনলোড করা, ইনস্টল করা, অথবা আপডেট করাকে এই চুক্তির শর্তাদি মেনে নেয়া হিসেবে গণ্য করা হবে।</strong></p>
<p>
    <strong>আপনি এই চুক্তির শর্তাবলীতে সম্মত হতে না চাইলে, অনুগ্রহ করে এই ডিভাইস অথবা সফটওয়্যার ব্যবহার করবেন না অথবা সফটওয়্যারের আপডেট ডাউনলোড অথবা ইনস্টল করবেন না। যদি আপনি ডিভাইসটি সম্প্রতি ক্রয় করে থাকেন এবং আপনি এই চুক্তির শর্তাবলীতে সম্মত না হন, তাহলে vivo-র রিফান্ড নীতির শর্তগুলি পূরণ সাপেক্ষে, আপনি এই সফটওয়্যার এম্বেডেড থাকা ডিভাইসটি এবং সংগে থাকা অন্যান্য জিনিসগুলি (যেমন ডকুমেন্টেশন ও প্যাকেজিং) vivo অথবা vivo-র অনুমোদিত ডিস্ট্রিবিউটর, অপারেটর, ডিলারের কাছে, অথবা আপনি যে খুচরা দোকান থেকে ডিভাইসটি ক্রয় করেছেন সেখানে ফেরত দিতে পারবেন।</strong></p>
<p>
    <strong>ওপেন সোর্স সফটওয়্যার</strong></p>
<p>
এই সফটওয়্যারে কিছু সফটওয়্যার ফাইল অন্তর্ভুক্ত রয়েছে যেগুলি নির্দিষ্ট কিছু ওপেন সোর্স লাইসেন্স চুক্তির অধীন। এধরনের ওপেন সোর্স সফটওয়্যার ফাইলগুলি এই সেকশনে রেফারেন্স দেওয়া বিজ্ঞপ্তি এবং অন্যান্য শর্তাবলীর আওতাধীন এবং প্রযোজ্য আইন দ্বারা অনুমোদিত সর্বোচ্চ সীমার মধ্যে &quot;যেভাবে আছে সেভাবে&quot; হিসেবে সরবরাহকৃত।</p>
<p>
এখানে থাকা ওপেন সোর্স ফাইলগুলির সংশ্লিষ্ট কপিরাইট ও লাইসেন্স সংক্রান্ত শর্তাদির জন্য, অনুগ্রহ করে ডিভাইসের সেটিংস থেকে &quot;ওপেন সোর্স লাইসেন্স&quot; অ্যাক্সেস করুন (যদি আপনার সংশ্লিষ্ট কপিরাইট ও লাইসেন্স সংক্রান্ত শর্তাদি খুঁজে পেতে সমস্যা হয়, তাহলে অনুগ্রহ করে আমাদের গ্রাহক পরিষেবায় যোগাযোগ করুন)। আপনি Apache লাইসেন্স, সংস্করণ ২.০-এর একটি কপি http://www.apache.org/licenses/LICENSE-2.0–এ পেতে পারেন।</p>
<p>
    <b><font style="line-height:3" size="3">১. নাগরিক হিসেবে ভূমিকা পালনের সামর্থ্য</font></b>
    <br/>(i) আপনি যখন সফটওয়্যারটি ব্যবহার করবেন বা এই চুক্তিতে সম্মত হবেন তখন আপনি আপনার অঞ্চলের আইন অনুসারে নাগরিক হিসেবে ভূমিকা পালনের পূর্ণ সামর্থ্য রয়েছে মর্মে প্রতিনিধিত্ব করেছেন এবং নিশ্চয়তা প্রদান করছেন; (ii) আপনি যদি নাবালক হন কিংবা আপনার অঞ্চলের আইন অনুসারে আপনার নাগরিক হিসেবে ভূমিকা পালনের পূর্ণ সামর্থ্য না থাকে তাহলে আপনি আপনার বাবা-মা বা অভিভাবকের সম্মতি বা অনুমোদন ছাড়া এই সফটওয়্যারটি ব্যবহার করতে বা এই চুক্তিটি স্বীকার করতে পারবেন না; (iii) আপনার এই সফটওয়্যার ব্যবহার করা অথবা এই চুক্তিটি মেনে নেওয়া নির্দেশ করবে যে আপনি এই সেকশনের প্রথম অনুচ্ছেদের প্রবিধান পূরণ করেছেন অথবা আপনি আপনার মা-বা অথবা অভিভাবকের কাছ থেকে সম্মতি নিয়েছেন।</p>
<p>
    <b><font style="line-height:3" size="3">২. লাইসেন্স অনুমোদন।</font></b>
    <br/>vivo এতদ্বারা আপনাকে এখানে থাকা শর্তাদির আওতায় এই ডিভাইসে সফটওয়্যারটি ইনস্টল করা, অ্যাক্সেস করা, ব্যবহার করা, চালানো অথবা আপডেট করার জন্য একটি নন-এক্সক্লুসিভ, অ-হস্তান্তরযোগ্য এবং সীমিত লাইসেন্সের অনুমোদন দিচ্ছে।</p>
<p>
    <b><font style="line-height:3" size="3">৩. লাইসেন্সের বিধিনিষেধ।</font></b>
    <br/>vivo র দ্বারা অন্যথায় প্রকাশ্যে ও সুস্পষ্টভাবে অনুমোদিত ক্ষেত্র অথবা প্রযোজ্য আইনানুযায়ী এরুপ সীমাবদ্ধতা সুস্পষ্টভাবে নিষিদ্ধ এমন ক্ষেত্র ব্যতীত, আপনি নিম্মোক্ত কাজগুলি করতে পারবেন না: (i) এই সফটওয়্যার পরিবর্তন, অনুবাদ, রিভার্স ইঞ্জিনিয়ারিং, ডিকম্পাইল, ডিসঅ্যাসেম্বল করা, অথবা এই সফটওয়্যারের উপর ভিত্তি করে উৎপন্ন কাজ তৈরি করা; (ii) এই সফটওয়্যারের অথবা তার কোন অংশের কপি তৈরি করা (মেরামত অথবা প্রতিস্থাপনের জন্য ব্যাক-আপ নেওয়া এর ব্যতিক্রম বলে গণ্য হবে, তবে উক্ত ব্যাক-আপ অথবা প্রতিস্থাপন কোনও কম্পিউটারে ইনস্টল বা ব্যবহার করা যাবে না, এবং মেরামত অথবা প্রতিস্থাপনের পর অবিলম্বে মুছে ফেলতে অথবা নষ্ট করে দিতে হবে। এই সফটওয়্যারের অথবা তার কোনও অংশের অন্য কোনও কপি তৈরি করলে তা এই চুক্তির উল্লঙ্ঘন হিসেবে গণ্য করা হবে।); (iii) সফটওয়্যার অথবা এর কোনও অংশ ভাড়া দেওয়া, লিজ দেওয়া, স্থানান্তর করা অথবা সাবলাইসেন্স দেওয়া অথবা অন্যভাবে অন্যদের নিকট অধিকার স্থানান্তর করা; (iv) সফটওয়্যার থেকে যেকোনও টাইটেল ঘোষণা অথবা লেবেল সরানো; (v) অন্য কোনও সফটওয়্যার এই সফটওয়্যারে অথবা এর সাথে যোগ করা, একীভূত করা অথবা একত্রিত করা; (vi) সফটওয়্যার বিকৃত, পরিবর্তন অথবা প্রতিস্থাপন করা, সফটওয়্যারের একাগ্রতা বিনষ্ট করা; (vii) টার্মিনাল ডিভাইসগুলির রুট অথরিটি হাসিল করা, নিজে অথবা তৃতীয় পক্ষের মাধ্যমে টার্মিনাল ডিভাইস ক্র্যাক করা, অথবা যেকোনও হোস্ট, অথবা সিস্টেম ফাইল অ্যাক্সেস করা, পরিবর্তন করা, অপসারণ করা অথবা আনইনস্টল করা। এধরনের যেকোনও নিষিদ্ধ ব্যবহার অবিলম্বে সফটওয়্যারের সাথে আপনার চুক্তির অবসান ঘটবে।
    <br/>আপনি সম্মত হচ্ছেন যে আপনি সফটওয়্যারটি কেবল প্রযোজ্য সকল আইন, যেমন সংশ্লিষ্ট কপিরাইট সংক্রান্ত বিধিনিষেধ এবং অন্যান্য বুদ্ধিবৃত্তিক সম্পত্তির অধিকারসমূহ এবং/অথবা রপ্তানি নিয়ন্ত্রণ বিধিমালা, ইত্যাদি মেনে ব্যবহার করবেন।
    <br/>আপনাকে vivo বা এর অধিভুক্ত কোম্পানিগুলির অথবা বিশ্বব্যাপী তাদের যেকোনও লাইসেন্সর বা সরবরাহকারীদের বুদ্ধিবৃত্তিক সম্পত্তির প্রতি শ্রদ্ধাশীল থাকতে হবে, এবং এই সফটওয়্যারটি শুধু ব্যক্তিগত ও অবাণিজ্যিক উদ্দেশ্যে ব্যবহার করতে হবে। আপনি কোনোভাবে কোনো বাণিজ্যিক পরিষেবা বা অ্যাপ্লিকেশন প্রদান করতে অথবা সেটির কোনো অংশ হিসাবে সফটওয়্যার ব্যবহার করবেন না।</p>
<p>
    <b><font style="line-height:3" size="3">৪. শিরোনাম।</font></b>
    <br/>এই সফটওয়্যারের টাইটেল, মালিকানার অধিকার, এবং বুদ্ধিবৃত্তিক সম্পত্তির অধিকার সবসময়ের জন্য অথবা প্রযোজ্য ক্ষেত্রে vivo অথবা এর অধিভুক্ত কোম্পানিগুলি অথবা বিশ্বব্যাপী তাদের লাইসেন্সর ও সরবরাহকারীদের নিকট সংরক্ষিত থাকবে। এই সফটওয়্যারের মাধ্যমে অ্যাকসেস করা বিষয়বস্তুর স্বত্ব, মালিকানা অধিকার, এবং মেধা সম্পত্তির অধিকার প্রযোজ্য বিষয়বস্তুর মালিকের থাকবে এবং প্রযোজ্য কপিরাইট অথবা অন্যান্য আইন দ্বারা সুরক্ষিত থাকতে পারে। এই লাইসেন্স আপনাকে এজাতীয় কনটেন্টের উপর কোনও অধিকার দেয় না।</p>
<p>
    <b><font style="line-height:3" size="3">৫. এই সফটওয়্যারের আপডেট</font></b>
    <br/>vivo আপনার জন্য এই সফটওয়্যারের আপডেট উপলব্ধ করতে পারে, যার মধ্যে থাকতে পারে, অপারেশন সিস্টেম অথবা অন্য সফটওয়্যার বা পরিষেবাদির আপগ্রেডকৃত সংস্করণসমূহ, ফিচার ও ফাংশনগুলির পরিপূরক এবং সমৃদ্ধি ও উন্নতি, এড-অন কম্পোনেন্টসমূহ, ত্রুটির সমাধান, সফটওয়্যারের অংশবিশেষ মুছে দেওয়া অথবা পরিষেবাদির কোনও অংশ স্থগিত করে দেওয়া (বিশেষ করে যখন মেয়াদোত্তীর্ণ হয়ে যায়, সঠিক থাকে না অথবা অনিরাপদ হয়ে যায় অথবা ত্রুটি, বা সমস্যা হিসেবে চিহ্নিত করা হয়) (সামষ্টিকভাবে, &quot;আপডেটসমূহ&quot;)। আপডেটটি এই ডিভাইসের পারফর্ম্যান্স ও নিরাপত্তা উন্নত করার জন্য নকশাকৃত, অথবা, মোবাইল নেটওয়ার্ক অপারেটরদের ফাংশনাল কাস্টমাইজেশনের চাহিদা পূরণে আপনার সিস্টেমের সংস্করণের উপর নির্ভর করবে। আপনি স্বীকার করছেন এবং সম্মত হচ্ছেন যে, আমরা প্রয়োজন মনে করলে ঝুঁকি সামলানোর কিছু সীমিত পরিস্থিতিতে, আপনাকে আগে থেকে না জানিয়েই আমরা আপডেটগুলির কিছু অংশ মুছে দিতে পারি, যেমন, যদি আপনি যে অপারেশন সিস্টেম আপগ্রেড ডাউনলোড করেছেন কিন্তু ইনস্টল করেননি, তাতে নিরাপত্তাজনিত বড় ধরনের ঝুঁকি রয়েছে বলে জানা গেলে, ঝুঁকি এড়াতে আপনাকে আগাম না জানিয়েই এই ডিভাইস থেকে ইনস্টলেশন প্যাকেজটি সরিয়ে দিতে পারি। আপনি আপডেটগুলির (পুরোপুরি বা আংশিক) স্বয়ংক্রিয় ডাউনলোড ফাংশন অথবা অনুরূপ কোনও ফাংশন সক্ষম করলে, আপডেটগুলি এই ডিভাইসে স্বয়ংক্রিয়ভাবে ডাউনলোড করা হবে যাতে আপনি সর্বশেষ সংস্করণ পেতে পারেন; আপনি এধরনের ফাংশন অক্ষম করে দিলে, আপনাকে হয়তো আপডেটগুলি ম্যানুয়ালভাবে আপডেট করতে হবে - তবে, সেই ক্ষেত্রে, আপডেটগুলির বিজ্ঞপ্তি আপনার জন্য তখনও উপলব্ধ করানো হতে পারে। উপরন্তু, আপনি আপডেটগুলির (পুরোপুরি বা আংশিক) স্বয়ংক্রিয় ইনস্টলেশন ফাংশন অথবা অনুরূপ ফাংশন সক্ষম করলে, আপডেটগুলি স্বয়ংক্রিয়ভাবে ইনস্টল হবে, উদাহরণস্বরূপ, রাতে যখন আপনি এই ডিভাইসটি ব্যবহার করবেন না। এই চুক্তি ডাউনলোড করা, ইনস্টল করা অথবা ব্যবহার করা সকল আপডেটের ক্ষেত্রে প্রযোজ্য, যদি এটির কোনো আপগ্রেডকৃত সংস্করণ এটির উপর প্রাধান্য পায়।</p>
<p>
    <b><font style="line-height:3" size="3">৬. তৃতীয়-পক্ষ সফটওয়্যার</font></b>
    <br/>এই ডিভাইসে নির্দিষ্ট তৃতীয়-পক্ষ সফটওয়্যার, অ্যাপ্লিকেশনগুলি, বা পরিষেবাদি অন্তর্ভুক্ত থাকতে পারে (&quot;তৃতীয়-পক্ষ সফটওয়্যার&quot;)। আপনি মেনে নিচ্ছেন এবং সম্মত হচ্ছেন যে vivo কোনও তৃতীয়-পক্ষ সফটওয়্যারের জন্য সাপোর্ট প্রদানের দায়ভার গ্রহণ করবে না, এবং কোনও গ্যারান্টি দেয় না যে তৃতীয়-পক্ষ সফটওয়্যার সবসময় এটির উপলভ্যতা বজায় রাখবে। কোনও পরিস্থিতিতেই vivo তৃতীয়-পক্ষ সফটওয়্যার অথবা সংশ্লিষ্ট তৃতীয় পক্ষগুলি সম্পর্কে প্রত্যক্ষ বা পরোক্ষভাবে ওয়্যারেন্টি দিয়েছে বলে গণ্য করা যাবে না, এবং তৃতীয় পক্ষগুলি কর্তৃক সরবরাহকৃত কোনও কনটেন্ট, পরিষেবাদি, অথবা অন্য যেকোনও উপকরণের জন্য vivo দায়ী থাকবে না। আপনি আরও মেনে নিচ্ছেন এবং সম্মত হচ্ছেন যে যেকোনও তৃতীয়-পক্ষ সফটওয়্যারের ব্যবহার প্রযোজ্য লাইসেন্স চুক্তি, গোপনীয়তা নীতি, এবং/অথবা সংশ্লিষ্ট তৃতীয় পক্ষের অন্যান্য চুক্তি মেনে করা হবে। আপনার তৃতীয়-পক্ষ সফটওয়্যার ব্যবহার করার ঝুঁকি আপনি নিজেই বহন করবেন। <strong>প্রযোজ্য আইন অনুযায়ী অনুমোদিত সর্বোচ্চ সীমার মধ্যে, vivo কোনও তৃতীয়-পক্ষ সফটওয়্যারের দায়ভার বহন করে না এবং আপনার তৃতীয়-পক্ষ সফটওয়্যার ব্যবহার সম্পর্কিত কোনও দায় বহন করবে না।</strong></p>
<p>
    <b><font style="line-height:3" size="3">৭. দায়মুক্তির ঘোষণা এবং দায়বদ্ধতার সীমাবদ্ধতা</font></b>
    <br/><strong>এই শর্ততে উল্লেখিত কোনও কিছুই আইন অনুযায়ী বাদ দেওয়া বা সীমিত করা যায় না এমন কোনও ভোক্তা অধিকার বা গ্যারান্টি, যেমন আপনার বাসস্থানের বিচারিক ক্ষেত্রের মধ্যে ভোক্তার সুরক্ষা সংক্রান্ত আইনানুযায়ী প্রযোজ্য যেকোনও ভোক্তা অধিকার অথবা গ্যারান্টি, বাদ দেওয়া বা সীমিত করার উদ্দেশ্যে বর্ণিত হয়নি।</strong>
    <br/><strong>আইন অনুযায়ী অনুমোদিত সর্বোচ্চ সীমার মধ্যে, আইনানুযায়ী বাদ দেওয়া যায় না অথবা সীমিত করা যায় না এমন কোনও শর্তের (যেমন আপনার বাসস্থানের বিচারিক ক্ষেত্রের মধ্যে ভোক্তার সুরক্ষা সংক্রান্ত আইনানুযায়ী প্রযোজ্য যেকোনও ভোক্তা অধিকার অথবা গ্যারান্টি) লংঘনের ফলে আপনার একমাত্র ও একচেটিয়া সমাধান, এবং vivo-র একক দায়বদ্ধতা নিম্মোক্ত এক বা একাধিকগুলোর জন্য সীমিত থাকবে (vivo-র একক বিবেচনায় নির্ধারিত হবে): (i) প্রোডাক্টের বিষয়ে, প্রোডাক্ট প্রতিস্থাপন অথবা মেরামতের বিষয়ে অথবা প্রোডাক্ট প্রতিস্থাপন অথবা মেরামত করতে হওয়া খরচ মেটানোর বিষয়ে; এবং (ii) পরিষেবাগুলির বিষয়ে, পরিষেবাগুলি আবার সরবরাহ করার বিষয়ে অথবা পরিষেবাগুলি আবার সরবরাহ করা বাবদ হওয়া খরচ মেটানোর বিষয়ে।</strong>
        <br/><strong>এই শর্তটির উপরোক্ত অনুচ্ছেদসমূহ অনুযায়ী, আইন অনুযায়ী অনুমোদিত সর্বোচ্চ সীমার মধ্যে, সফটওয়্যারটি কোনও প্রকার ওয়্যারেন্টি ব্যতীত &quot;যে অবস্থায় আছে সেভাবেই&quot; সরবরাহ করা হয়। vivo এবং এর অধিভুক্ত কোম্পানিগুলি এবং বিশ্বব্যাপী তাদের লাইসেন্সর ও সরবরাহকারীরা, আইন অনুযায়ী অনুমোদিত সর্বোচ্চ সীমার মধ্যে, সকল প্রত্যক্ষ বা পরোক্ষ প্রতিনিধিত্ব এবং ওয়্যারেন্টি, যেমন বিপণনযোগ্যতা, কোনও বিশেষ উদ্দেশ্যে ব্যবহারের যোগ্যতা এবং উল্লঙ্ঘন না হওয়া, এবং নিম্মোক্ত বিষয়গুলির কোনও প্রতিনিধিত্ব বা ওয়্যারেন্টি থেকে দায়মুক্ত থাকার ঘোষণা দিচ্ছে: (i) পরিষেবা আপনার সুনির্দিষ্ট চাহিদা পূরণ করবে; (ii) পরিষেবা অবিরত, সময়মতো, নিরাপদভাবে, এবং ভুল ত্রুটি ছাড়া দেওয়া হবে; (iii) সফটওয়্যারের ব্যবহার করার দরুণ অথবা কোনও পরিষেবা ব্যবহার করার দরুণ আপনার সংগ্রহ করা তথ্যনির্ভুল এবং বিশ্বাসযোগ্য; অথবা (iv) সফটওয়্যারের কোনও ভুল ত্রুটি অথবা সমস্যা আমাদেরপরিষেবার অংশ হিসেবে ঠিক করা হবে। vivo আপনার নেটওয়ার্ক অপারেটরের সাথে চুক্তিবদ্ধ নয়, সুতরাং vivo আপনার নেটওয়ার্ক অপারেটর কর্তৃক সরবরাহকৃত নেটওয়ার্ক কভারেজ অথবা পরিষেবার উপলব্ধতা বা গুণগত মানের বিষয়ে ওয়্যারেন্টি দিতে বাধ্য থাকবে না। আইন অনুযায়ী অনুমোদিত সর্বোচ্চ সীমার মধ্যে, সফটওয়্যারের ব্যবহার অথবা পারফরম্যান্স থেকে উদ্ভূত সম্পূর্ণ ঝুঁকির দায়ভার আপনার নিজের। আইন অনুযায়ী অনুমোদিত সর্বোচ্চ সীমার মধ্যে, আপনার কোনও তৃতীয়-পক্ষ পরিষেবা ব্যবহারের কারণে ডিভাইসের কোন ক্ষতি হওয়া অথবা ডেটা বা কনটেন্ট হারানোর ঝুঁকি আপনার নিজকেই বহন করতে হবে। কোনও অবস্থাতেই vivo এবং তাদের অধিনস্থ কোম্পানিগুলি এবং তাদেরলাইসেন্সরা এবং বিশ্বজুড়ে থাকা সাপ্লাইয়াররা এই চুক্তির কারণে অথবা সফটওয়্যার অথবা তার কোনও অংশ ব্যবহার করতে না পারার দরুণ দেখা দেওয়া কোনও ঘটনাক্রমে, দুর্ঘটনাক্রমে, অপ্রত্যক্ষভাবে, বিশেষভাবে, শাস্তিস্বরূপ কোনও ক্ষতি অথবা অন্য কোনও ক্ষতির জন্য (ব্যবসার লাভ না হওয়ার দরুণ ক্ষতি, ব্যবসায় ব্যাঘাত, ব্যবসায়িক তথ্য হারানো অথবা আর্থিক কোনও ক্ষতি ইত্যাদি এবং এর বাইরেও অন্যান্য বিষয় থাকতে পারে) দায়বদ্ধ থাকবে না, এমনকি vivo অথবা তাদের অধিনস্থ কোম্পানিগুলি অথবা তাদের লাইসেন্সরদের অথবা বিশ্বজুড়ে থাকা সাপ্লাইয়ারদের এই ধরনের ক্ষতি হওয়ার সম্ভাবনার কথা জানিয়ে রাখা হলেও। vivo কর্তৃক সরবরাহকৃত কোনও প্রোডাক্ট, পরিষেবা, ফিচার, বা ফাংশনের অন্যায় বা অবৈধ ব্যবহারের দায়ভার vivo বহন করবে না। আইন অনুযায়ী অনুমোদিত সর্বোচ্চ সীমার মধ্যে, vivo-র এই চুক্তির অধীনে বহন করা যেকোনও ক্ষতির সর্বমোট দায় কখনোই আপনি এই ডিভাইসটি ক্রয় করার সময় যে মূল্য পরিশোধ করেছেন তার বেশি হবে না। vivo-র দ্বারা সরবরাহকৃত যেকোনও প্রোডাক্ট, পরিষেবা, ফিচার বা ফাংশনালিটি ব্যবহার করার সময় আপনাকে সকল প্রযোজ্য আইন মেনে চলতে হবে। আপনার গ্রাহক হিসেবে অন্যান্য অধিকার থাকতে পারে, যা এখানে থাকা শর্তাদির দ্বারা প্রভাবিত হবে না। যদি শর্তাদির কোনও অংশ আপনার বসবাসের অধিক্ষেত্রের আইন অনুসারে অকার্যকর বা অবলবৎযোগ্য হয়, এরকম পরিস্থিতিতে যেকোন অকার্যকরতা বা অবলবৎযোগ্যতার জন্য vivo-র দায় এরূপ আইন দ্বারা অনুমোদিত ন্যূনতম পরিমাণের মধ্যে সীমিত থাকবে।</strong></p>
<p>
    <b><font style="line-height:3" size="3">৮. রপ্তানি নিয়ন্ত্রণ</font></b>
    <br/>প্রযোজ্য আইন অনুযায়ী এবং এই সফটওয়্যার যেখানে সংগ্রহ করা হয়েছে সে বিচারিক ক্ষেত্রের সংশ্লিষ্ট আইন অনুযায়ী অনুমোদিত ক্ষেত্র ব্যতীত আপনি এই সফটওয়্যার ব্যবহার করতে অথবা অন্যথায় রপ্তানি বা পুনঃরপ্তানি করতে পারবেন না।</p>
<p>
    <b><font style="line-height:3" size="3">৯. ক্ষতিপূরণ</font></b>
    <br/>আপনি vivo, এর কর্মকর্তা, পরিচালক এবং কর্মীদের, যেকোনও হানি, ক্ষতি, অর্থদণ্ড এবং খরচ (যেমন আইনজীবীর ফিস এবং ভ্রমণ খরচ) থেকে এবং বিরুদ্ধে নির্দোষ গণ্য করতে, ক্ষতিপূরণ প্রদান করতে এবং রক্ষা করতে সম্মত আছেন, যা আপনি (i) সফটওয়্যার সম্পর্কিত যেকোনও উপাদান (এখানে অনুমোদিত ব্যবহারের জন্য vivo-র প্রদত্ত উপাদানগুলি ব্যতীত) দেখে, ডাউনলোড করে, এনকোডিং করে, কম্প্রেস করে, কপি করে অথবা প্রেরণ করে কোনও তৃতীয় পক্ষের অধিকার বা প্রযোজ্য আইন উল্লঙ্ঘন করেছেন, অথবা (ii) এই চুক্তির যেকোনও শর্ত উল্লঙ্ঘন করেছেন এমন দাবি থেকে উদ্ভূত অথবা এমন দাবির সাথে সম্পর্কিত। সন্দেহ এড়ানোর জন্য, এই শর্তটির অধীনে যেকোনও লোকসান, ক্ষতি, জরিমানা, বা ব্যয় vivo কর্তৃক সৃষ্ট এরূপ লোকসান, ক্ষতি, জরিমানা, বা ব্যয়ের সমানুপাতে কমিয়ে আনা হবে।</p>
<p>
    <b><font style="line-height:3" size="3">১০. পরিসমাপ্তি</font></b>
    <br/>যদি আপনি এখানে উল্লেখিত কোন শর্তাবলী পালনে ব্যর্থ হন, অবসানের কোন আগাম বিজ্ঞপ্তি ছাড়াই এই চুক্তির আপনাআপনিই পরিসমাপ্তি ঘটবে।</p>
<p>
    <b><font style="line-height:3" size="3">১১. পরিচালনাকারী আইনসমূহ এবং বিচারিক ক্ষেত্র</font></b>
    <br/>এই চুক্তি আপনার আবাসস্থলের আইন অনুসারে পরিচালিত ও বাস্তবায়িত হবে এবং বিরোধমূলক বিধি প্রযোজ্য হবে না। আপনি এবং vivo আর্ন্তজাতিক পণ্যসামগ্রীর বিক্রয়ের বিষয়ে জাতিসংঘের চুক্তির বিধিমালা প্রয়োগ না করতে সম্মত হয়েছেন। যদি কোনো কারণে উপযুক্ত বিচারবিভাগের আদালত সেখানে উল্লেখিত কোন প্রবিধান বা অংশকে অবৈধ অবলবৎযোগ্য বলে মনে করেন, এই চুক্তির অবশিষ্ট অবশিষ্ট অংশ পূর্ণরূপে বহাল ও কার্যকর থাকবে।</p>
<p>
    <b><font style="line-height:3" size="3">১২. যোগাযোগ করুন</font></b>
    <br/>যদি আপনার কোনও অভিযোগ, প্রশ্ন, মন্তব্য বা প্রস্তাব থাকে, তাহলে আপনি অনলাইন গ্রাহক পরিষেবার মাধ্যমে vivo-র সাথে যোগাযোগ করতে vivo-র অফিসিয়াল ওয়েবসাইটে (https://www.vivo.com) যেতে পারেন।</p>
<p>
কপিরাইট ©২০২২ vivo Mobile Communication Co., Ltd. সর্বস্বত্ব সংরক্ষিত</p>
<p>
আপডেট করা হয়েছে ১ জুন ২০২২</p>
