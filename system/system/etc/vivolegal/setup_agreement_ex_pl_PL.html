<p>
    <strong>Umowa licencyjna użytkownika końcowego</strong></p>
<p>
    <strong>WAŻNE — PRZECZYTAJ PRZED ROZPOCZĘCIEM UŻYTKOWANIA:</strong></p>
<p>
Niniejsza Umowa licencyjna użytkownika końcowego („Umowa”) jest umową prawną pomiędzy użytkownikiem (osobą fizyczną lub prawną) a vivo w odniesieniu do całego oprogramowania — preinstalowanego, pobranego lub uzyskanego w inny sposób, będącego własnością vivo lub spółek stowarzyszonych vivo, ich licencjodawców lub dostawców, dostarczonego wraz z niniejszą Umową oraz związanego z korzystaniem przez użytkownika z tego telefonu („Urządzenia”), które może obejmować system operacyjny, składniki oraz odpowiednie materiały i dokumentację w dowolnej formie (łącznie zwane dalej „Oprogramowaniem”).</p>
<p>
Określenia „my” lub „vivo” w niniejszym dokumencie oznaczają firmę vivo Mobile Communication Co., Ltd. z siedzibą pod adresem No.1 vivo Rd., Chang&apos;an, Dongguan, prowincja Guangdong, zarejestrowaną z numerem Ujednoliconego Kodu Kredytu Społecznego 91441900557262083U przez Urząd Nadzoru Rynku gminy Dongguan.</p>
<p>
    <strong>Aktywowanie, używanie, pobieranie, instalowanie lub aktualizowanie Oprogramowania będzie traktowane jako akceptacja warunków niniejszej Umowy.</strong></p>
<p>
    <strong>Jeżeli użytkownik nie akceptuje warunków niniejszej Umowy, prosimy o niekorzystanie z tego Urządzenia lub Oprogramowania oraz o niepobieranie i nieinstalowanie aktualizacji Oprogramowania. Jeżeli użytkownik niedawno zakupił Urządzenie i nie zgadza się z postanowieniami niniejszej Umowy, z zastrzeżeniem zgodności z warunkami zasad dokonywania zwrotów vivo użytkownik może zwrócić to Urządzenie, w którym jest wbudowane Oprogramowanie, a także inne elementy towarzyszące (w tym dokumentację i opakowanie) do vivo lub dystrybutora, operatora albo sprzedawcy autoryzowanego przez vivo lub sklepu, w którym zakupiono to Urządzenie.</strong></p>
<p>
    <strong>Oprogramowanie typu open source</strong></p>
<p>
Oprogramowanie zawiera pliki oprogramowania podlegające określonym umowom licencyjnym typu open source. Takie pliki oprogramowania typu open source podlegają uwagom i innym warunkom, które wskazano w niniejszej sekcji, oraz są dostarczane „w stanie takim, w jakim są” w maksymalnym zakresie dozwolonym przez obowiązujące prawo.</p>
<p>
W celu zapoznania się z odpowiednimi klauzulami dotyczącymi praw autorskich i licencjonowania zawartych tu plików open source należy przejść w urządzeniu do pozycji „Licencje open source” w menu Ustawienia (w razie problemów ze znalezieniem odpowiednich klauzul dotyczących praw autorskich i licencjonowania prosimy o kontakt z naszym działem obsługi klienta). Kopię Licencji Apache w wersji 2.0 można uzyskać pod adresem http://www.apache.org/licenses/LICENSE-2.0.</p>
<p>
    <b><font style="line-height:3" size="3">1.ZDOLNOŚĆ DO CZYNNOŚCI PRAWNYCH</font></b>
    <br/>(i) Użytkownik oświadcza, że podczas korzystania z Oprogramowania lub akceptowania niniejszej Umowy ma pełną zdolność do czynności prawnych zgodnie z prawem obowiązującym w jego regionie; (ii) jeżeli użytkownik jest osobą niepełnoletnią lub nie ma pełnej zdolności do czynności prawnych zgodnie z prawem obowiązującym w jego regionie, nie będzie korzystać z Oprogramowania ani akceptować niniejszej Umowy bez zgody lub potwierdzenia rodzica lub opiekuna; (iii) korzystanie z Oprogramowania lub zaakceptowanie niniejszej Umowy będzie uważane za spełnienie postanowienia zawartego w pierwszym akapicie niniejszego paragrafu lub uzyskanie zgody rodzica lub opiekuna.</p>
<p>
    <b><font style="line-height:3" size="3">2. UDZIELENIE LICENCJI.</font></b>
    <br/>vivo niniejszym udziela użytkownikowi niewyłącznej, nieprzenoszalnej i ograniczonej licencji na instalację, użytkowanie, uruchamianie lub aktualizację Oprogramowania oraz uzyskiwanie do niego dostępu na tym Urządzeniu z zastrzeżeniem postanowień zawartych w niniejszym dokumencie.</p>
<p>
    <b><font style="line-height:3" size="3">3. OGRANICZENIA LICENCYJNE.</font></b>
    <br/>Jeżeli firma vivo nie zezwoliła jednoznacznie na wykonywanie takich czynności, a obowiązujące prawo nie zabrania jednoznacznie takich ograniczeń, użytkownikowi NIE WOLNO: (i) modyfikować, tłumaczyć, odtwarzać kodu źródłowego, dekompilować, dezasemblować Oprogramowania, a także tworzyć dzieł pochodnych w oparciu o Oprogramowanie; (ii) kopiować Oprogramowania ani jego części (z wyjątkiem tworzenia kopii zapasowej do celów naprawy lub wymiany, pod warunkiem, że taka kopia zapasowa nie jest zainstalowana ani wykorzystywana na żadnym komputerze oraz zostanie usunięta lub zniszczona niezwłocznie po dokonaniu naprawy lub wymiany. Tworzenie wszelkich innych kopii Oprogramowania zostanie uznane za naruszenie postanowień niniejszej Umowy licencyjnej); (iii) wypożyczać, dzierżawić, przenosić ani podlicencjonować Oprogramowania ani jego części, a także przenosić praw do nich na inne osoby; (iv) usuwać jakichkolwiek deklaracji bądź etykiet na Oprogramowaniu dotyczących tytułu własności; (v) dodawać, integrować ani łączyć jakiegokolwiek innego oprogramowania z Oprogramowaniem. (vi) naruszać, zmieniać ani zastępować Oprogramowania, podważając jego integralność; (vii) uzyskiwać uprawnień użytkownika głównego (root) urządzeń końcowych, naruszać zabezpieczeń urządzenia końcowego samodzielnie ani za pośrednictwem osoby trzeciej, a także uzyskiwać dostępu do wszelkich hostów, plików systemowych bądź aplikacji, modyfikować ich, usuwać ani odinstalowywać. Każde takie zabronione użycie spowoduje natychmiastowe wypowiedzenie licencji na Oprogramowanie.
    <br/>Użytkownik zgadza się korzystać z Oprogramowania wyłącznie w sposób zgodny ze wszystkimi obowiązującymi przepisami prawa, w tym między innymi z ograniczeniami dotyczącymi odpowiednich praw autorskich i innych praw własności intelektualnej i/lub przepisów dotyczących kontroli eksportu.
    <br/>Użytkownik będzie szanować własność intelektualną vivo lub spółek stowarzyszonych vivo oraz ich licencjodawców i dostawców na całym świecie oraz używać Oprogramowania wyłącznie do celów osobistych i niekomercyjnych. Użytkownik nie będzie w żaden sposób korzystać z Oprogramowania w celu oferowania jakiejkolwiek komercyjnej usługi bądź aplikacji lub w jej ramach.</p>
<p>
    <b><font style="line-height:3" size="3">4. TYTUŁ.</font></b>
    <br/>Tytuł własności oraz prawa majątkowe i własności intelektualnej do Oprogramowania przysługują vivo lub spółkom stowarzyszonym vivo bądź ich licencjodawcom i dostawcom na całym świecie, na czas nieokreślony lub określony w zależności od sytuacji. Tytuł prawny, prawa majątkowe oraz prawa własności intelektualnej do materiałów udostępnianych za pośrednictwem Oprogramowania zachowuje odpowiedni właściciel materiałów i mogą one być chronione odpowiednimi prawami autorskimi lub innymi przepisami prawa. Niniejsza licencja nie daje użytkownikowi ŻADNYCH praw do takich materiałów.</p>
<p>
    <b><font style="line-height:3" size="3">5. AKTUALIZACJE OPROGRAMOWANIA</font></b>
    <br/>vivo może udostępniać użytkownikowi aktualizacje Oprogramowania, które mogą obejmować między innymi uaktualnione wersje systemu operacyjnego bądź innego oprogramowania lub usług, uzupełnienia i ulepszenia oraz udoskonalenia funkcji i funkcjonalności, składniki dodatkowe, poprawki błędów, usunięcie części Oprogramowania lub zaprzestanie świadczenia części usług (w szczególności w przypadku uznania ich za nieaktualne, niewłaściwe lub niebezpieczne bądź w przypadku występowania błędów albo nieprawidłowego działania) (łącznie „Aktualizacje”). Aktualizacje służą udoskonaleniu działania i bezpieczeństwa Urządzenia lub — w zależności od dostępności wersji systemu — zaspokojeniu potrzeb operatorów sieci komórkowych w zakresie dostosowań funkcjonalnych. Użytkownik przyjmuje do wiadomości i zgadza się z tym, że w pewnych ograniczonych okolicznościach eliminowania ryzyka, gdy uznamy to za konieczne, możemy usunąć część Aktualizacji bez wcześniejszego powiadomienia, na przykład jeżeli pobrana, ale niezainstalowana przez użytkownika aktualizacja systemu operacyjnego zawiera poważne zagrożenia, możemy usunąć pakiet instalacyjny z tego Urządzenia w celu uniknięcia ryzyka bez wcześniejszego powiadomienia. Jeżeli użytkownik włączy funkcję automatycznego pobierania Aktualizacji (w całości lub w części) lub podobną funkcję, Aktualizacje będą automatycznie pobierane na to Urządzenie, aby umożliwić korzystanie z najnowszych wersji Oprogramowania. Jeżeli użytkownik wyłączy taką funkcję, prawdopodobnie wymagane będzie ręczne pobieranie Aktualizacji, ale w takim przypadku mogą być nadal udostępniane powiadomienia o dostępności Aktualizacji. Jeżeli użytkownik włączy funkcję automatycznej instalacji Aktualizacji (w całości lub w części) albo podobną funkcję, Aktualizacje będą instalowane automatycznie, na przykład kiedy Urządzenie nie będzie używane w nocy. Niniejsza Umowa ma zastosowanie do wszystkich Aktualizacji, które zostały pobrane, zainstalowane lub wykorzystane, chyba że zostanie zastąpiona uaktualnioną wersją.</p>
<p>
    <b><font style="line-height:3" size="3">6. OPROGRAMOWANIE INNYCH FIRM</font></b>
    <br/>To urządzenie może zawierać pewne oprogramowanie, aplikacje lub usługi osób trzecich („Oprogramowanie osób trzecich”). Użytkownik przyjmuje do wiadomości i akceptuje to, że vivo nie ponosi odpowiedzialności za zapewnienie wsparcia technicznego w odniesieniu do jakiegokolwiek Oprogramowania osób trzecich i nie gwarantuje, że Oprogramowanie osób trzecich będzie zawsze dostępne. W żadnym wypadku nie stanowi to wyraźnej ani dorozumianej gwarancji vivo dotyczącej Oprogramowania osób trzecich ani odpowiednich osób trzecich, a vivo nie ponosi odpowiedzialności za żadną zawartość, usługi ani inne materiały dostarczone przez osoby trzecie. Ponadto użytkownik przyjmuje do wiadomości i zgadza się z tym, że korzystanie z Oprogramowania osób trzecich podlega odpowiedniej umowie licencyjnej, polityce prywatności lub innym umowom odpowiednich osób trzecich. Użytkownik korzysta z Oprogramowania osób trzecich na własne ryzyko. <strong>W maksymalnym zakresie dozwolonym przez obowiązujące prawo vivo nie ponosi odpowiedzialności za Oprogramowanie osób trzecich ani za korzystanie z niego przez użytkownika.</strong></p>
<p>
    <b><font style="line-height:3" size="3">7. WYŁĄCZENIE I OGRANICZENIE ODPOWIEDZIALNOŚCI</font></b>
    <br/><strong>Żadne z postanowień niniejszej klauzuli nie ma na celu wyłączenia ani ograniczenia w inny sposób jakichkolwiek praw konsumentów ani gwarancji dla klientów, których nie można wyłączyć lub ograniczyć na mocy prawa, w tym bez ograniczeń wszelkich praw konsumentów ani gwarancji dla klientów na mocy prawa w odniesieniu do ochrony konsumentów w obszarze prawnym miejsca zamieszkania użytkownika.</strong>
    <br/><strong>W zakresie dozwolonym przez prawo jedyny i wyłączny środek prawny przysługujący użytkownikowi oraz wyłączna odpowiedzialność vivo za naruszenie jakichkolwiek warunków dorozumianych w świetle prawa, których nie można wyłączyć lub ograniczyć (w tym wszelkich praw konsumentów lub gwarancji dla klientów na mocy przepisów o ochronie konsumentów na obszarze miejsca zamieszkania użytkownika) będą ograniczone do co najmniej jednego z następujących aspektów (do ustalenia według wyłącznego uznania vivo): (i) w odniesieniu do produktów, wymiany lub naprawy produktów bądź poniesienia kosztów wymiany lub naprawy produktów oraz (ii) w odniesieniu do usług, ponownego świadczenia usług lub poniesienia kosztów ponownego świadczenia usług.</strong>
        <br/><strong>Z zastrzeżeniem powyższych akapitów w niniejszej klauzuli, w zakresie dozwolonym przez prawo, Oprogramowanie jest dostarczane „w stanie takim, w jakim jest”, bez jakiejkolwiek gwarancji. vivo i spółki stowarzyszone oraz ich licencjodawcy i dostawcy na całym świecie w zakresie dozwolonym przez prawo nie składają jakichkolwiek oświadczeń i nie udzielają gwarancji, wyraźnych ani dorozumianych, w tym między innymi wszelkich oświadczeń ani gwarancji przydatności handlowej, przydatności do określonego celu i nienaruszania praw, a także wszelkich oświadczeń i gwarancji, że: (i) usługa zaspokoi określone potrzeby użytkownika; (ii) usługa będzie świadczona w sposób ciągły, terminowy, bezpieczny lub niezakłócony; (iii) informacje uzyskiwane podczas korzystania z Oprogramowania lub jakiejkolwiek usługi będą dokładne i wiarygodne; ani że (iv) wszelkie wady lub błędy Oprogramowania zostaną naprawione w ramach naszej usługi. vivo nie wiąże operatora sieci użytkownika, dlatego vivo nie ma obowiązku gwarantowania zasięgu sieci, dostępności ani jakości usług świadczonych przez operatora sieci. W zakresie dozwolonym przez prawo całe ryzyko wynikające z użytkowania lub działania Oprogramowania pozostaje po stronie użytkownika. W zakresie dozwolonym przez prawo wszelkie uszkodzenia tego Urządzenia lub utrata danych bądź materiałów wskutek korzystania przez użytkownika z usług osób trzecich stanowią ryzyko użytkownika. W żadnym wypadku vivo ani spółki stowarzyszone vivo oraz ich licencjodawcy i dostawcy na całym świecie nie ponoszą odpowiedzialności za jakiekolwiek szkody wynikowe, przypadkowe, pośrednie, specjalne, związane z odszkodowaniem lub inne (w tym między innymi szkody z tytułu utraty zysków, zakłócenia działalności, utraty informacji biznesowych lub innych strat pieniężnych) wynikające z niniejszej Umowy, korzystania lub niemożności korzystania z Oprogramowania lub jakiejkolwiek jego części, nawet jeśli vivo lub spółki stowarzyszone vivo bądź ich licencjodawcy lub dostawcy na całym świecie zostali poinformowani o możliwości wystąpienia takich szkód. vivo nie ponosi odpowiedzialności za niewłaściwe lub niezgodne z prawem korzystanie z produktów, usług, funkcji lub funkcjonalności dostarczanych przez vivo. W zakresie dozwolonym przez prawo całkowita odpowiedzialność vivo za jakiekolwiek szkody wynikające z niniejszej Umowy nigdy nie przekroczy ceny zakupu zakupionego Urządzenia. Podczas korzystania z produktów, usług, funkcji lub funkcjonalności dostarczanych przez vivo użytkownik powinien przestrzegać wszystkich obowiązujących przepisów prawa. Użytkownikowi mogą przysługiwać inne prawa klienta, na które nie będą miały wpływu postanowienia niniejszej Umowy. Jeśli niektóre z warunków okażą się nieważne lub niewykonalne w świetle prawa obowiązującego w miejscu zamieszkania użytkownika, w takich okolicznościach odpowiedzialność vivo za jakąkolwiek nieważność lub niewykonalność będzie ograniczona do minimum dozwolonego przez te przepisy.</strong></p>
<p>
    <b><font style="line-height:3" size="3">8. KONTROLA EKSPORTU</font></b>
    <br/>Użytkownik nie może używać ani w inny sposób eksportować lub reeksportować Oprogramowania, chyba że jest to dozwolone przez obowiązujące prawo i odpowiednie przepisy obszaru prawnego, w którym Oprogramowanie zostało uzyskane.</p>
<p>
    <b><font style="line-height:3" size="3">9. PRZEJĘCIE ODPOWIEDZIALNOŚCI</font></b>
    <br/>Użytkownik zgadza się chronić firmę vivo, jej członków zarządu, dyrektorów i pracowników przed wszelkimi stratami, szkodami, grzywnami i wydatkami (w tym między innymi kosztami obsługi prawnej i kosztami podróży) wynikającymi lub związanymi z jakimikolwiek roszczeniami dotyczącymi (i) naruszenia praw osób trzecich lub obowiązującego prawa przez przeglądanie, pobieranie, kodowanie, kompresję, kopiowanie lub przesyłanie jakichkolwiek materiałów (innych niż materiały dostarczone przez vivo do wykorzystania w sposób dozwolony na mocy niniejszej Umowy) w związku z Oprogramowaniem lub (ii) naruszenia jakichkolwiek warunków niniejszej Umowy. W celu uniknięcia wątpliwości odpowiedzialność na mocy niniejszej klauzuli za wszelkie straty, szkody, grzywny lub wydatki zostanie proporcjonalnie zmniejszona w zakresie, w jakim takie straty, szkody, grzywny lub wydatki zostały spowodowane przez vivo.</p>
<p>
    <b><font style="line-height:3" size="3">10. ROZWIĄZANIE UMOWY</font></b>
    <br/>Niniejsza Umowa zostanie automatycznie rozwiązana bez uprzedniego powiadomienia, jeżeli użytkownik nie spełni któregokolwiek z jej postanowień.</p>
<p>
    <b><font style="line-height:3" size="3">11. PRAWO WŁAŚCIWE I WŁAŚCIWOŚĆ SĄDÓW</font></b>
    <br/>Niniejsza Umowa podlega prawu miejsca zamieszkania użytkownika i jest interpretowana zgodnie z nim z wyłączeniem mocy obowiązującej przepisów kolizyjnych. Użytkownik i vivo zgadzają się wyraźnie wyłączyć stosowanie Konwencji Narodów Zjednoczonych o umowach międzynarodowej sprzedaży towarów. Jeżeli z jakiegokolwiek powodu sąd właściwy uzna którekolwiek postanowienie lub jego część za nieważne lub niewykonalne, pozostała część niniejszej Umowy licencyjnej pozostanie w mocy.</p>
<p>
    <b><font style="line-height:3" size="3">12. KONTAKT</font></b>
    <br/>W przypadku jakichkolwiek zażaleń, pytań, komentarzy lub propozycji można skorzystać z oficjalnej witryny internetowej vivo ((https://www.vivo.com)) w celu skontaktowania się z vivo za pośrednictwem działu obsługi klienta online.</p>
<p>
Copyright ©2022 vivo Mobile Communication Co., Ltd.  Wszelkie prawa zastrzeżone</p>
<p>
Zaktualizowano 1 czerwca 2022 r.</p>
