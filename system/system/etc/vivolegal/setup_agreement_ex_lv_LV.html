<p><strong>Lietotāja licences līgums</strong></p>
<p><strong>SVARĪGI — LŪDZAM RŪPĪGI IZLASĪT PIRMS LIETOŠANAS.</strong></p>
<p>Šis Lietotāja licences līgums (tālāk tekstā — “Līgums”) ir juridiska vienošanās starp jums (fizisku vai juridisku personu) un vivo par visu programmatūru, ietverot iepriekš instalētu, lejupielādētu vai citādi iegūtu programmatūru, kas pieder vivo vai tā meitasuzņēmumiem, vai to licences devējiem, vai piegādātājiem un kas tiek nodrošināta kopā ar šo Līgumu un ir saistīta ar šā tālruņa (tālāk tekstā — “Ierīce”) lietošanu, ietverot operētājsistēmu, komponentus un attiecīgos materiālus un dokumentāciju (jebkādā formā) (kopā dēvēta par “Programmatūru”).</p>
<p>Šajā Līgumā “mēs” vai “vivo” nozīmē vivo Mobile Communication Co., Ltd., kura adrese ir No.1 vivo Rd., Chang’an, Dongguan, Guangdong Province, vienotais reģistrācijas numurs ir 91441900557262083U, ko reģistrējusi Dunguaņas pašvaldības Tirgus uzraudzības pārvalde.</p>
<p><strong>Tiek uzskatīts, ka, aktivizējot, lietojot, lejupielādējot, instalējot vai atjauninot Programmatūru, jūs esat piekritis šā Līguma noteikumiem.</strong></p>
<p><strong>Ja nevēlaties piekrist šā Līguma noteikumiem, lūdzam neizmantot šo Ierīci vai Programmatūru un nelejupielādēt un neinstalēt Programmatūras atjauninājumus. Ja nesen iegādājāties Ierīci un nepiekrītat šī Līguma noteikumiem un nosacījumiem, bet, ja izpildāt Vivo atmaksāšanas politikas nosacījumus, jūs varat nodot šo Ierīci, kurā ir iegulta Programmatūra, un citus papildpriekšmetus (tostarp dokumentāciju un iepakojumu) Vivo vai Vivo autorizētam izplatītājam, operatoram, tirgotājam vai mazumtirdzniecības veikalam, no kura iegādājāties šo Ierīci.</strong></p>
<p><strong>Atklātā pirmkoda programmatūra</strong></p>
<p>Programmatūrā ietilpst programmatūras faili, uz kuriem attiecas noteikti atklātā pirmkoda licences līgumi. Uz šādiem atklātā pirmkoda programmatūras failiem attiecas paziņojumi un citi noteikumi, kas ir minēti šajā sadaļā un noteikti “tādi, kā ir”, ciktāl to atļauj piemērojamie tiesību akti.</p>
<p>Autortiesību un licencēšanas klauzulas attiecībā uz šeit ietverto(-ajiem) atklātā pirmkoda failu(-iem) lūdzam skatīt Ierīces Iestatījumu sadaļā “Atvērtā pirmkoda licence” (ja nespējat atrast attiecīgos autortiesību un licencēšanas noteikumus, lūdzam sazināties ar mūsu klientu apkalpošanas dienestu). Apache licences (versija 2.0) kopiju jūs varat saņemt tīmekļa vietnē http://www.apache.org/licenses/LICENSE-2.0.</p>
<p><b><font style="line-height:3" size="3">1. TIESĪBSPĒJA UN RĪCĪBSPĒJA</font></b><br/>i) Jūs apliecināt un garantējat, ka laikā, kad izmantojat Programmatūru vai piekrītat šim Līgumam, jums ir tiesībspēja un rīcībspēja saskaņā ar jūsu reģiona tiesību aktiem; ii) ja jūs esat nepilngadīga persona vai ja atbilstoši jūsu reģiona tiesību aktiem jums nav tiesībspējas un rīcībspējas, jūs nedrīkstat izmantot Programmatūru vai piekrist šim Līgumam bez savu vecāku vai aizbildņa piekrišanas vai apstiprinājuma; iii) tas, ka lietojat šo Programmatūru vai piekrītat šim Līgumam, tiek uzskatīts par apliecinājumu, ka esat izpildījis šīs sadaļas pirmo punktu vai saņēmis piekrišanu no saviem vecākiem vai aizbildņa.</p>
<p><b><font style="line-height:3" size="3">2. LICENCES PIEŠĶIRŠANA</font></b><br/>Ar šo vivo piešķir jums neekskluzīvu, nenododamu un ierobežotu licenci Programmatūras instalēšanai, piekļuvei tai, lietošanai, palaišanai un atjaunināšanai šajā Ierīcē, ievērojot šeit izklāstītos noteikumus un nosacījumus.</p>
<p><b><font style="line-height:3" size="3">3. LICENCES IEROBEŽOJUMI.</font></b><br/>Jums ir AIZLIEGTS veikt šādas darbības, ja vien no vivo nav saņemta skaidra un nepārprotama atļauja rīkoties citādi un ciktāl šādi ierobežojumi nav skaidri aizliegti piemērojamajos tiesību aktos: i) modificēt, translēt, dekonstruēt, dekompilēt, izjaukt Programmatūru vai izveidot atvasinātus darbus, pamatojoties uz Programmatūru; ii) kopēt Programmatūru vai jebkuru tās daļu (izņemot dublēšanai remonta vai nomaiņas gadījumā ar nosacījumu, ka šāds dublējums vai aizvietotājs nav instalēts vai izmantots nevienā datorā un to dzēš vai iznīcina uzreiz pēc remonta vai nomaiņas. Jebkādas citas Programmatūras vai kādas tās daļas kopijas, ko jūs izveidojat, tiek uzskatītas par šā Līguma pārkāpumu.); iii) izīrēt, iznomāt, nodot Programmatūru vai kādu tās daļu vai piešķirt apakšlicenci attiecībā uz Programmatūru vai kādu tās daļu, vai citādi nodot tiesības citiem; iv) noņemt uz Programmatūras esošās tiesību deklarācijas vai etiķetes; v) pievienot Programmatūrai citu programmatūru, integrēt Programmatūrā citu programmatūru vai apvienot Programmatūru ar citu programmatūru; vi) iejaukties Programmatūrā, veikt izmaiņas tajā vai aizstāt to, apdraudot Programmatūras integritāti; vii) iegūt galaierīču galveno pilnvaru, pašrocīgi vai ar trešās personas starpniecību uzlauzt galaierīci vai piekļūt mitinātājiem vai sistēmas failiem, vai modificēt, noņemt vai atinstalēt tos. Jebkura šāda aizliegta lietošana nekavējoties izbeidz jūsu Programmatūras licenci.<br/>Jūs piekrītat izmantot Programmatūru tikai tādā veidā, kas atbilst visiem piemērojamajiem tiesību aktiem, tostarp attiecīgo autortiesību un citu intelektuālā īpašuma tiesību ierobežojumiem un/vai eksporta kontroles noteikumiem.<br/>Jums ir pienākums cienīt intelektuālo īpašumu, kas pieder vivo, tā meitasuzņēmumiem un jebkuriem to licences devējiem vai piegādātājiem visā pasaulē, un jūs drīkstat izmantot Programmatūru tikai privātiem un nekomerciāliem mērķiem. Jūs nedrīkstat nekādā veidā izmantot Programmatūru komerciāla pakalpojuma vai lietojuma nodrošināšanai.</p>
<p><b><font style="line-height:3" size="3">4. ĪPAŠUMTIESĪBAS</font></b><br/>Nosaukuma, īpašumtiesības, tiesības un intelektuālā īpašuma tiesības, gan tās, kas ietvertas Programmatūrā, gan tās, kas attiecas uz pašu Programmatūru, ir jāpiešķir un ir piešķirtas vivo, tā meitasuzņēmumiem vai to licences devējiem un piegādātājiem visā pasaulē uz mūžīgiem laikiem vai atbilstoši attiecīgajam gadījumam. Nosaukuma, īpašumtiesības un intelektuālā īpašuma tiesības, gan tās, kas ietvertas saturā, kuram var piekļūt ar Programmatūras starpniecību, gan tās, kas attiecas uz šādu saturu, saglabā attiecīgais satura īpašnieks, un šādas tiesības var būt aizsargātas piemērojamajos autortiesību vai citos tiesību aktos. Šī licence NEPIEŠĶIR jums tiesības uz šādu saturu.</p>
<p><b><font style="line-height:3" size="3">5. PROGRAMMATŪRAS ATJAUNINĀJUMI</font></b><br/>vivo var darīt jums pieejamus Programmatūras atjauninājumus, kas bez ierobežojumiem var ietvert operētājsistēmas vai citas programmatūras vai pakalpojumu jauninātas versijas, iespēju un funkcionalitātes papildinājumus un uzlabojumus, papildinājumu komponentus, kļūdu labojumus, Programmatūras daļas dzēšanu vai pakalpojumu daļas pārtraukšanu (it īpaši, ja tās ir uzskatītas par novecojušām, neatbilstošām, nedrošām vai par kļūmi, disfunkciju vai kļūdu) (kopā dēvēti par “Atjauninājumiem”). Atjauninājumi ir paredzēti tam, lai uzlabotu šīs Ierīces darbību un drošību vai lai atkarībā no jūsu sistēmas versijas pieejamības nodrošinātu mobilo tīklu operatoru funkcionālās pielāgošanas vajadzības. Jūs atzīstat un piekrītat, ka dažos ierobežotos riska novēršanas apstākļos mēs pēc saviem ieskatiem varam bez iepriekšēja brīdinājuma dzēst daļu no Atjauninājumiem, piemēram, ja lejupielādēts, bet vēl neinstalēts operētājsistēmas jauninājums satur būtiskus drošības riskus, mēs varam noņemt instalācijas pakotni no šīs Ierīces bez iepriekšēja brīdinājuma, lai novērstu riskus. Ja (pilnīgi vai daļēji) iespējojat Atjauninājumu automātiskas lejupielādes funkciju vai līdzīgu funkciju, Atjauninājumi tiks automātiski lejupielādēti šajā Ierīcē, lai varētu izmantot jaunāko versiju; ja šī funkcija tiek atspējota, jums Atjauninājumi būs jālejupielādē manuāli, tomēr šādā gadījumā jūs joprojām varat saņemt paziņojumu par Atjauninājumiem. Turklāt, ja (pilnīgi vai daļēji) iespējojat Atjauninājumu automātiskas instalēšanas funkciju vai līdzīgu funkciju, Atjauninājumi tiks instalēti automātiski, piemēram, kamēr jūs nelietojat šo Ierīci nakts laikā. Šis Līgums attiecas uz visiem Atjauninājumiem, kas ir lejupielādēti, instalēti vai lietoti, ja vien tie netiek aizstāti ar to jauninātu versiju.</p>
<p><b><font style="line-height:3" size="3">6. TREŠO PERSONU PROGRAMMATŪRA</font></b><br/>Šajā Ierīcē var būt iekļauta noteikta trešo personu programmatūra, lietotnes un pakalpojumi (tālāk tekstā — “Trešo personu programmatūra”). Jūs atzīstat un piekrītat, ka vivo neuzņemas atbildību par atbalsta sniegšanu attiecībā uz Trešo personu programmatūru un negarantē Trešo personu programmatūras pastāvīgu pieejamību. Uz Trešo personu programmatūru un attiecīgajām trešajām personām nekādos apstākļos nav attiecināma vivo tiešā vai netiešā garantija, un vivo neuzņemas atbildību par saturu, pakalpojumiem un jebkādiem citiem materiāliem, ko nodrošina trešās personas. Jūs arī atzīstat un piekrītat, ka uz jebkuras Trešo personu programmatūras izmantošanu attiecas piemērojamais licences līgums, konfidencialitātes politika un/vai citi attiecīgās trešās personas līgumi. Jūs uzņematies visu atbildību par risku, kas ir saistīts ar Trešo personu programmatūras lietošanu. <strong>Ciktāl to atļauj piemērojamie tiesību akti, vivo neuzņemas atbildību par nevienu Trešo personu programmatūru un nav saucams pie atbildības par to, ka jūs lietojat Trešo personu programmatūru.</strong></p>
<p><b><font style="line-height:3" size="3">7. SAISTĪBU ATRUNA UN ATBILDĪBAS IEROBEŽOJUMS</font></b><br/><strong>Šis pants neliedz un citādi neierobežo patērētāju tiesības un garantijas pircējiem, kuras nevar izslēgt vai ierobežot saskaņā ar tiesību aktiem, tostarp bez ierobežojumiem patērētāju tiesības vai garantijas pircējiem, kuras paredzētas tiesību aktos attiecībā uz patērētāju aizsardzību jūsu mītnes valsts jurisdikcijā.</strong><br/><strong>Ciktāl to atļauj tiesību akti, jūsu individuālais un ekskluzīvais tiesiskās aizsardzības līdzeklis un vivo individuālā atbildība attiecībā uz jebkuru neizslēdzamu vai neierobežojamu tiesību aktu normu pārkāpumu (ietverot jebkādas patērētāju tiesības vai garantijas pircējiem, kas paredzētas tiesību aktos saistībā ar patērētāju aizsardzību jūsu mītnes valsts jurisdikcijā) tiks ierobežots līdz vienam vai vairākiem šādiem pasākumiem (kas tiks noteikti vienīgi pēc vivo ieskatiem): i) attiecībā uz produktiem — produktu aizstāšana, remontēšana vai to aizstāšanas vai remonta izmaksu segšana; ii) attiecībā uz pakalpojumiem — pakalpojumu atkārtota piegāde vai ar pakalpojumu atkārtotu piegādi saistīto izmaksu segšana.</strong><br/><strong>Ievērojot iepriekšējos šā panta punktus, programmatūra tiek nodrošināta “tāda, kā ir”, bez jebkāda veida garantijas, ciktāl to atļauj tiesību akti. vivo, tā meitasuzņēmumi un to licences devēji un piegādātāji visā pasaulē atsakās, ciktāl to atļauj tiesību akti, arī no visiem tiešiem un netiešiem apliecinājumiem un garantijām, tostarp bez ierobežojuma no jebkādiem apliecinājumiem vai garantijām par pārdošanai piemērotu kvalitāti, piemērotību konkrētam mērķim un no tiesību nepārkāpšanas garantijas, kā arī no jebkāda apliecinājuma un garantijas par to, ka: i) pakalpojums spēs nodrošināt jūsu īpašās vajadzības; ii) pakalpojums tiks nodrošināts nepārtraukti, laikus, droši vai bez defektiem; iii) informācija, ko iegūstat programmatūras vai jebkura pakalpojuma lietošanas laikā, ir precīza un uzticama, vai iv) mūsu pakalpojuma ietvaros tiks novērsti jebkuras programmatūras jebkādi defekti vai kļūdas. Jūsu tīkla operatoram nav saistību pret vivo, tāpēc vivo nav pienākuma garantēt tīkla pārklājumu un jūsu tīkla operatora sniegto pakalpojumu pieejamību vai kvalitāti. Ciktāl to pieļauj tiesību akti, jūs uzņematies visu ar programmatūras lietošanu vai darbību saistīto risku. Ciktāl to pieļauj tiesību akti, jūs uzņematies visu risku, kas saistīts ar šīs ierīces bojājumiem vai datu vai satura zaudējumu, kuri rodas, jums lietojot kādas trešās personas pakalpojumu. Nekādā gadījumā ne vivo, ne tā meitasuzņēmumi un to licences devēji un piegādātāji visā pasaulē nav atbildīgi par nevienu izrietošu, nejaušu, netiešu, īpašu, sodoša rakstura vai citu zaudējumu (tajā skaitā par zaudējumiem, kas saistīti ar neiegūto peļņu, darbības pārtraukšanu, uzņēmējdarbības informācijas zudumu vai citiem finansiāliem zaudējumiem), kas izriet no šā Līguma vai no programmatūras vai tās daļas izmantošanas vai neizmantojamības, pat ja vivo, tā meitasuzņēmumi vai to licences devēji un piegādātāji visā pasaulē ir bijuši informēti par šādu zaudējumu iespējamību. vivo neuzņemas atbildību par vivo nodrošināta produkta, pakalpojuma, iespējas un funkcijas neatļautu vai nelikumīgu izmantošanu. Ciktāl to pieļauj tiesību akti, šajā līgumā paredzētās vivo kopējās saistības attiecībā uz zaudējumiem nekad nepārsniegs pirkuma cenu, ko esat samaksājis par šo ierīci. Kad lietojat vivo nodrošinātu produktu, pakalpojumu, iespēju vai funkcionalitāti, jums ir pienākums ievērot visus piemērojamos tiesību aktus. Jums var būt citas pircēja tiesības, kuras šā Līguma noteikumi neskars. Ja saskaņā ar jūsu mītnes valsts jurisdikcijas tiesību aktiem kādi līguma noteikumi nav uzskatāmi par spēkā esošiem vai izpildāmiem, tad šādos apstākļos vivo atbildība par jebkādu nederīgumu vai neizpildāmību ir ierobežojama līdz minimālajam apmēram, kādu pieļauj šādi tiesību akti.</strong></p>
<p><b><font style="line-height:3" size="3">8. EKSPORTĒŠANAS KONTROLE</font></b><br/>Jūs nedrīkstat izmantot vai citādi eksportēt vai atkārtoti eksportēt Programmatūru, izņemot, kā tas ir noteikts piemērojamajā likumā un atbilstošajos tās jurisdikcijas likumos, kurā Programmatūra tiek iegūta.</p>
<p><b><font style="line-height:3" size="3">9. ATLĪDZINĀŠANA</font></b><br/>Jūs piekrītat novērst un atlīdzināt kaitējumu un aizstāvēt vivo, tā amatpersonas, direktorus un darbiniekus pret jebkādiem zaudējumiem, kaitējumu, soda naudām un izdevumiem (tostarp atlīdzināt izdevumus par advokāta pakalpojumiem un ceļošanu), kas izriet no vai ir saistīti ar jebkādiem prasījumiem par to, ka jūs i) esat pārkāpis trešās personas tiesības vai piemērojamos tiesību aktus, aplūkojot, lejupielādējot, šifrējot, saspiežot, kopējot vai pārsūtot jebkādus materiālus (izņemot vivo nodrošinātos materiālus, kas paredzēti izmantošanai atbilstoši tam, kā atļauts šajā Līgumā) saistībā ar Programmatūru, vai ii) esat pārkāpis šā Līguma noteikumus. Skaidrības labad norādām, ka šajā pantā noteiktā atbildība par jebkādiem zaudējumiem, kaitējumu, soda naudām un izdevumiem tiks samazināta proporcionāli tam, cik lielā mērā šādus zaudējumus, kaitējumu, soda naudas vai izdevumus ir izraisījis vivo.</p>
<p><b><font style="line-height:3" size="3">10. IZBEIGŠANA</font></b><br/>Šis Līgums tiks automātiski izbeigts bez iepriekšēja paziņojuma par izbeigšanu, ja jūs neievērosit kādu no šā Līguma noteikumiem.</p>
<p><b><font style="line-height:3" size="3">11. PIEMĒROJAMIE TIESĪBU AKTI UN JURISDIKCIJA</font></b><br/>Uz šo Līgumu attiecas jūsu mītnes zemes likumi, un tas ir izveidots atbilstoši šiem mītnes zemes likumiem, neņemot vērā tā likumu regulējumu konfliktu. Jūs un vivo piekrītat skaidri atteikties no Apvienoto Nāciju Organizācijas Konvencijas par starptautiskajiem preču pirkuma-pārdevuma līgumiem piemērošanas. Ja kompetentās jurisdikcijas tiesa kāda iemesla dēļ uzskata, ka kāds šā Līguma noteikums vai tā daļa nav izpildāma, šā Līguma atlikusī daļa joprojām paliek spēkā pilnā apmērā.</p>
<p><b><font style="line-height:3" size="3">12. KONTAKTINFORMĀCIJA</font></b><br/>Ja jums ir sūdzības, jautājumi, komentāri vai ierosinājumi, varat sazināties ar vivo, izmantojot tiešsaistes Klientu apkalpošanas dienesta starpniecību vivo oficiālajā tīmekļa vietnē (https://www.vivo.com).</p>
<p>Autortiesības ©2022 vivo Mobile Communication Co., Ltd. Visas tiesības paturētas</p>
<p>Atjaunināts 2022. gada 1. jūnijā</p>
