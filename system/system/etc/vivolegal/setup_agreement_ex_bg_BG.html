<p><strong>Лицензионно споразумение с крайния потребител</strong></p>
<p><strong>ВАЖНО – МОЛЯ, ПРОЧЕТЕТЕ ВНИМАТЕЛНО, ПРЕДИ ДА ИЗПОЛЗВАТЕ:</strong></p>
<p>Това лицензионно споразумение с крайния потребител (настоящото „Споразумение“) е правно споразумение между Вас (физическо или юридическо лице) и vivo за целия софтуер, независимо дали предварително инсталиран, или изтеглен или придобит по друг начин, който е собственост на vivo или неговите свързани дружества или техните лицензодатели или доставчици и е предоставен заедно с настоящото Споразумение, като се отнася до Вашето използване на този телефон („Устройство“), което може да включва операционна система, компоненти и съответни материали и документации (независимо под каква форма) (наричани заедно „Софтуер“).</p>
<p>„Ние“или „vivo“, както е наречено тук, ще означава vivo Mobile Communication Co., Ltd., със седалище на адрес No.1 vivo Rd., Chang’an, Dongguan, Guangdong Province с единен социален кредитен код 91441900557262083U, регистриран от Администрацията за пазарен надзор на община Дунгуан.</p>
<p><strong>Вашето активиране, използване, изтегляне, инсталиране или актуализиране на Софтуера се счита за приемане от Ваша страна на условията на настоящото Споразумение.</strong></p>
<p><strong>Ако не желаете да приемете условията на настоящото Споразумение, моля, не използвайте това Устройство или Софтуера и не изтегляйте или инсталирайте актуализацията на Софтуера. Ако наскоро сте закупили Устройството и не сте съгласни с условията на това Споразумение, въз основа на спазването на политиката за възстановяване на vivo можете да върнете това Устройство, в което е вграден Софтуерът, както и други съпътстващи артикули (включително документация и опаковка) на vivo или на упълномощения от vivo дистрибутор, оператор, дилър или магазин на дребно, от който сте закупили това Устройство.</strong></p>
<p><strong>Софтуер с отворен код</strong></p>
<p>Софтуерът включва софтуерни файлове, които са предмет на определени лицензионни споразумения с отворен код. Такива софтуерни файлове с отворен код са предмет на известията и другите условия, които са посочени в този раздел и се предоставят „във вида, в който са“ в максималната степен, разрешена от приложимото законодателство.</p>
<p>За съдържащия(те) се тук файл(ове) с отворен код, моля, влезте в раздела „Лиценз за отворен код“ в „Настройки“ на устройството за съответните клаузи за авторско право и лицензиране (ако се затруднявате да откриете съответните клаузи за авторско право и лицензиране, моля, свържете се с нашия отдел за обслужване на клиенти). Можете да получите копие на лиценз Apache, версия 2.0 на http://www.apache.org/licenses/LICENSE-2.0.</p>
<p><b><font style="line-height:3" size="3">1. ДЕЕСПОСОБНОСТ</font></b><br/>(i) Вие заявявате и гарантирате, че имате пълния капацитет за гражданско поведение в съответствие със законите на Вашия регион, когато използвате Софтуера или сте съгласни с това споразумение; (ii) Нямате право да използвате Софтуера или да приемате настоящото споразумение без съгласието или потвърждението от Вашия родител или настойник, в случай че сте непълнолетно лице или нямате пълната правоспособност за гражданско поведение в съответствие със закона във Вашия регион ; (iii) Използването на Софтуера или приемането на настоящото споразумение ще се счита, че сте изпълнили разпоредбата в първия параграф на този раздел или сте получили съгласието на Вашия родител или настойник.</p>
<p><b><font style="line-height:3" size="3">2. ПРЕДОСТАВЯНЕ НА ЛИЦЕНЗ.</font></b><br/>С настоящото vivo Ви предоставя неизключителен, непрехвърляем и ограничен лиценз, за да инсталирате, осъществявате достъп до, използвате, стартирате или актуализирате Софтуера на това Устройство при спазване на условията, съдържащи се тук.</p>
<p><b><font style="line-height:3" size="3">3. ОГРАНИЧЕНИЯ НА ЛИЦЕНЗА.</font></b><br/>Освен до степента, която е изрично и недвусмислено разрешена от vivo, или степента, до която тези ограничения са изрично забранени от приложимото законодателство, Вие НЕ трябва да: i) променяте, превеждате, извършвате обратен инженеринг, декомпилирате, разкомплектовате Софтуера или да създавате производни произведения, базирани на Софтуера; (ii) копирате Софтуера или някаква част от него (с изключение на резервно копие при ремонт или замяна, при условие че такова резервно копие или замяна не се инсталира или използва на компютър и се изтрива или унищожава веднага след ремонта или замяната. Всички други копия, които правите на Софтуера или някаква част от него, се считат за нарушение на настоящото Споразумение.); (iii) наемате, отдавате, прехвърляте или подлицензирате Софтуера или някаква част от него или по друг начин да прехвърляте права върху него на други лица; (iv) премахвате всяко заявено заглавие или етикети на Софтуера; (v) добавяте, интегрирате или комбинирате друг софтуер към или със Софтуера; (vi) подправяте, променяте или подменяте Софтуера, като така подкопавате целостта на Софтуера; (vii) придобивате главния сертифициращ орган на терминални устройства, дешифрирате терминалното устройство сами или чрез трета страна, или осъществявате достъп, променяте, премахвате или деинсталирате хостове или системен файл. Всяко такова забранено използване незабавно прекратява Вашия лиценз за Софтуера.<br/>Вие се съгласявате да използвате Софтуера единствено по начин, който съответства на всички приложими закони, включително, но без да се ограничава до, ограничения относно съответни авторски права и други права на интелектуална собственост и/или разпоредбите за контрол на износа.<br/>Вие трябва да уважавате интелектуалната собственост на vivo или неговите свързани дружества или техните лицензодатели и доставчици по целия свят и трябва да използвате Софтуера единствено за лична и некомерсиална цел. Не трябва да използвате Софтуера по никакъв начин за предоставяне на, или като част от, някаква комерсиална услуга или приложение.</p>
<p><b><font style="line-height:3" size="3">4. ЗАГЛАВИЕ.</font></b><br/>Заглавие, собственост, права и права на интелектуална собственост върху и относно Софтуера са и принадлежат на vivo или на неговите свързани дружества или техни лицензодатели и доставчици по целия свят, безсрочно или според както е приложимо. Заглавие, права на собственост и права върху интелектуална собственост върху и относно съдържанието, до което се осъществява достъп чрез Софтуера, се запазват от съответния собственик на съдържание и могат да бъдат защитени от приложимо авторско право или друго законодателство. Този лиценз НЕ Ви предоставя права върху такова съдържание.</p>
<p><b><font style="line-height:3" size="3">5. АКТУАЛИЗАЦИИ НА СОФТУЕРА</font></b><br/>vivo може да Ви предоставя актуализации на Софтуера, които могат да включват, без ограничение, надградени версии на операционната система или друг софтуер или услуги, допълнения към и подобрения във функции и функционалности, добавени компоненти, корекции на грешки, изтриване на част от Софтуера или прекратяване на част от услугите (особено когато се считат за неактуални, неподходящи или опасни или за грешка, неизправност или бъгове) (наричани заедно „Актуализации“). Актуализациите са предназначени да подобрят производителността и безопасността на това Устройство или, в зависимост от наличността на Вашата версия на системата, да отговорят на функционалните нужди от персонализиране на операторите на мобилни мрежи. Вие потвърждавате и се съгласявате, че при някои ограничени обстоятелства на третиране на риска, където преценим за необходимо, можем да правим изтриване в част от Актуализациите, без предварително да Ви уведомяваме, например ако за надграждането на операционната система, което сте изтеглили, но не сте инсталирали, бъде установено, че съдържа сериозни рискове за безопасността, може да премахнем инсталационния пакет от това Устройство, без предварително да Ви известяваме, така че да избегнем рискове. Ако активирате функцията за автоматично изтегляне на Актуализации (изцяло или частично) или подобна функция, Актуализациите ще бъдат изтегляни автоматично на това Устройство, така че да можете да разполагате с най-новата версия; ако деактивирате тази функция, може да се наложи да изтегляте Актуализациите ръчно – но в такъв случай все още може да Ви бъде предоставяно известие за Актуализации. Освен това, ако активирате функцията за автоматично инсталиране на Актуализации (изцяло или частично) или подобна функция, Актуализациите ще се инсталират автоматично, например докато не използвате това Устройство през нощта. Настоящото Споразумение е приложимо за всички Актуализации, които са били изтеглени, инсталирани или използвани, освен ако не са били заместени от тяхна подобрена версия.</p>
<p><b><font style="line-height:3" size="3">6. СОФТУЕР НА ТРЕТИ СТРАНИ</font></b><br/>Това Устройство може да включва определен софтуер, приложения или услуги на трети страни („Софтуер на трети страни“). Вие потвърждавате и се съгласявате, че vivo не поема отговорност за осигуряване на поддържа за никакъв Софтуер на трети страни и не гарантира, че Софтуерът на трети страни ще бъде наличен във всеки един момент. В никакъв случай vivo не поема задължение за изрична или подразбираща се гаранция относно Софтуера на трети лица или на съответните трети страни, като vivo не носи отговорност за никакво съдържание, услуги или други материали, предоставени от трети страни. Вие също така потвърждавате и се съгласявате, че използването на всеки Софтуер на трета страна подлежи на приложимото лицензионно споразумение, политика за поверителност и/или други споразумения на съответната трета страна. Вашето използването на Софтуер на трети страни е на Ваш собствен риск. <strong>До максималната степен, която е разрешена от приложимото законодателство, vivo не отговаря за никакъв Софтуер на трети страни и не носи отговорност за Вашето използването на Софтуер на трети страни.</strong></p>
<p><b><font style="line-height:3" size="3">7. ОТКАЗ ОТ ОТГОВОРНОСТ И ОГРАНИЧАВАНЕ НА ОТГОВОРНОСТТА</font></b><br/><strong>Нищо в тази клауза няма за цел да изключи или по друг начин да ограничи всякакви потребителски права или гаранции към клиенти, които не могат да бъдат изключени или ограничени по закон, включително, без ограничение, всякакви потребителски права или гаранции към клиенти съгласно законодателството по отношение на защитата на потребителите на юрисдикцията на Вашето местожителство.</strong><br/><strong>До степента, разрешена от закона, Вашето единствено и изключително средство за защита, и единствена отговорност на vivo, при нарушение на условия, подразбиращи се от законодателството, които не могат да бъдат изключени или ограничени (всякакви потребителски права или гаранции към клиенти съгласно законодателството по отношение на защитата на потребителите на юрисдикцията на Вашето местожителство), ще бъдат ограничени до едно или повече от следните (определя се единствено по усмотрение на vivo): (i) във връзка с продукти, замяна или ремонт на продукти или заплащане на разходите за подмяна или ремонт на продуктите; и (ii) във връзка с услуги, повторно предоставяне на услугите или заплащане на разходите за повторно предоставяне на услугите.</strong><br/><strong>При условията на горните параграфи в тази клауза до степента, разрешена от закона, софтуерът се предоставя „във вида, в който е“, без никаква гаранция от никакъв вид. vivo и нейните свързани дружества и техните лицензодатели и доставчици по целия свят допълнително отказват, до степента, разрешена от закона, всякакви заявления и гаранции, независимо дали изрични, или подразбиращи се, включително, без ограничение, всякакво заявление или гаранция за продаваемост, пригодност за определена цел и за ненарушение, както и всякакво заявление и гаранция, че: (i) услугата ще задоволи Ваши специфични нужди; (ii) услугата ще се предоставя непрекъснато, навременно, сигурно или без дефект; (iii) информацията, която придобивате по време на използването на софтуера или която и да е услуга, е точна и надеждна; или че (iv) всеки дефект или грешка на който и да е софтуер ще бъдат отстранени като част от нашата услуга. vivo не обвързва Вашия мрежов оператор, ето защо vivo няма да бъде задължено да гарантира мрежово покритие или наличност или качество на услугите, предоставяни от Вашия мрежов оператор. До степента, разрешена от закона, целият риск, произтичащ от използването или работата на софтуера, се поема от Вас. До степента, разрешена от закона, всяко увреждане на това устройство или загуба на данни или съдържание, произтичащи от използването на услуга на трети лица, ще бъдат на Ваш собствен риск. В никакъв случай vivo и неговите свързани дружества и техните лицензодатели и доставчици по целия свят няма да носят отговорност за никакви последващи, случайни, косвени, специални, наказателни или други вреди (включително, без ограничение, вреди от загуба на бизнес печалби, прекъсване на бизнеса, загуба на бизнес информация или друга имуществена вреда), произтичащи от това споразумение или използването или невъзможността да се използва софтуерът или някаква част от него, дори ако vivo или неговите свързани дружества или техните лицензодатели или доставчици по целия свят са били информирани за възможността от такива вреди. Vivo няма да носи отговорност за неправилно или незаконно използване на някакъв продукт, услуга, функция или функционалност, предоставяни от vivo. До степента, разрешена от закона, общата отговорност на vivo за всякакви вреди съгласно настоящото споразумение никога няма да надвишава покупната цена, която сте платили за това закупено от Вас устройство. Трябва да спазвате цялото приложимо и действащо законодателство, когато използвате продукт, услуга, функция или функционалност, предоставяни от vivo. Може да имате друго право като клиент, което няма да бъде засегнато от условията, съдържащи се тук. Ако някои от условията могат да бъдат невалидни или неприложими съгласно законите на юрисдикцията на Вашето местожителство, в такъв случай отговорността на vivo за всякаква недействителност или неприложимост ще бъде ограничена до минималната степен, разрешена от тези закони.</strong></p>
<p><b><font style="line-height:3" size="3">8. КОНТРОЛ НА ЕКСПОРТА</font></b><br/>Не можете да използвате или по друг начин да експортирате или реекспортирате Софтуера, освен ако това не е разрешено от приложимото законодателство и съответните закони на юрисдикцията, в която е получен Софтуерът.</p>
<p><b><font style="line-height:3" size="3">9. ОБЕЗЩЕТЕНИЕ</font></b><br/>Вие се съгласявате да предпазвате, обезщетявате и защитавате vivo, неговите служители, директори и работници от и срещу всякакви загуби, вреди, глоби и разходи (включително, но без да се ограничава до, адвокатски хонорари и пътни разноски), произтичащи от или свързани с всякакви твърдения, че Вие сте​(i) нарушили правото на трета страна или приложимото законодателство чрез преглеждане, изтегляне, кодиране, компресиране, копиране или предаване на някакви материали (различни от материалите, предоставени от vivo за използване, както е разрешено по-долу) във връзка със Софтуера или сте (ii) нарушили някакви условия на настоящото Споразумение. За да се избегне съмнение, отговорността съгласно тази клауза за всякакви загуби, вреди, глоби или разходи ще бъде намалена пропорционално до степента, в която такива загуби, вреди, глоби или разходи са причинени от vivo.</p>
<p><b><font style="line-height:3" size="3">10. ПРЕКРАТЯВАНЕ</font></b><br/>Настоящото Споразумение автоматично ще се прекрати без предварително уведомление за прекратяване, ако Вие не спазите някое условие от него.</p>
<p><b><font style="line-height:3" size="3">11. ПРИЛОЖИМО ПРАВО И ЮРИСДИКЦИЯ</font></b><br/>Настоящото споразумение се урежда и тълкува в съответствие със законите на Вашето пребиваване, без да се вземат предвид противоречията на законите. Вие и vivo се съгласявате изрично да изключите прилагането на Конвенцията на ООН относно договорите за международна продажба на стоки. Ако по някаква причина съд с компетентна юрисдикция обяви някоя разпоредба или част от нея за недействителна, неизпълнима, останалата част от настоящото споразумение остава в сила и действие.</p>
<p><b><font style="line-height:3" size="3">12. КОНТАКТ</font></b><br/>Ако имате въпроси, коментари или предложения, можете да се обърнете към официалния уебсайт на vivo (https://www.vivo.com), за да се свържете с vivo чрез онлайн обслужването на клиенти.</p>
<p>Авторски права ©2022 vivo Mobile Communication Co., Ltd. Всички права запазени.</p>
<p>Актуализирано на 1 юни 2022 г.</p>
