<p dir="rtl"><strong dir="rtl">הסכם הרישיון למשתמש הקצה</strong></p>
<p dir="rtl"><strong dir="rtl">חשוב &ndash; נא לקרוא היטב לפני השימוש:</strong></p>
<p dir="rtl">הסכם זה לרישיון משתמש הקצה (&quot;הסכם&quot; זה) הוא הסכם משפטי בינך (אדם פרטי או ישות) לבין vivo בנוגע לכל התוכנה, בין אם בהתקנה מראש, בהורדה או שהושגה בדרך אחרת, בבעלותה של vivo או החברות המסונפות לה או נותני הרישיונות או הספקים שלהן, והמסופקת יחד עם הסכם זה, ובנוגע לשימוש שלך בטלפון זה (ה&quot;מכשיר&quot;), אשר עשויה לכלול מערכת הפעלה, רכיבים וחומרים ומסמכים רלוונטיים (בכל תבנית שהיא) (ביחד, ה&quot;תוכנה&quot;).</p>
<p dir="rtl">המונחים &quot;אנו&quot; או &quot;vivo&quot; שלהלן, פירושם vivo Mobile Communication Co., Ltd. שכתובתה No.1 vivo Rd., Chang&apos;an, Dongguan, Guangdong Province, מספר חברה בסין&rlm;: 91441900557262083U, הרשומה במנהלת הפיקוח על השווקים של עיריית דונגגוואן (Dongguan).</p>
<p dir="rtl"><strong dir="rtl">שימוש בתוכנה זו או הפעלה, הורדה, התקנה או עדכון שלה מצדך יהוו הסכמה מצדך לתנאי הסכם זה.</strong></p>
<p dir="rtl"><strong dir="rtl">אם אין בכוונתך להסכים לתנאי הסכם זה, נא לא להשתמש במכשיר זה או בתוכנה, ונא לא להוריד או להתקין את עדכון התוכנה. אם רכשת לאחרונה את המכשיר ואינך מסכים לתנאים ולהתניות של הסכם זה, במסגרת מדיניות ההחזר הכספי של vivo, באפשרותך להחזיר מכשיר זה, שבו התוכנה מוטמעת, כמו גם פריטים נלווים (לרבות תיעוד ואריזה) אל vivo או מפיץ, מפעיל, ספק או חנות קמעונאית מורשים של vivo, שמהם רכשת מכשיר זה.</strong></p>
<p dir="rtl"><strong dir="rtl">תוכנת קוד פתוח</strong></p>
<p dir="rtl">התוכנה כוללת קובצי תוכנה שעליהם חלים הסכמים מסוימים לרישיון קוד פתוח. על קבצים אלה של תוכנות קוד פתוח חלים ההודעות ושאר התנאים הנזכרים בסעיף זה, והם מסופקים &quot;כמות שהם&quot;, ככל שהדין החל מתיר זאת.</p>
<p dir="rtl">עבור קובצי הקוד הפתוח המוכלים בזאת, נא לעבור אל &quot;רישיונות קוד פתוח&quot; בתפריט ההגדרות של המכשיר כדי לעיין בסעיפים הרלוונטיים בנושא זכויות יוצרים ורישוי (אם נתקלת בבעיה באיתור הסעיפים הרלוונטיים בנוגע לתנאי זכויות היוצרים והרישוי, נא לפנות לצוות שירות הלקוחות שלנו). באפשרותך לקבל עותק של רישיון Apache, גרסה 2.0, בכתובת http://www.apache.org/licenses/LICENSE-2.0.</p>
<p dir="rtl"><b dir="rtl"><font style="line-height:3" size="3">1. כשירוּת להליך אזרחי</font></b> <br/>(i) את/ה מצהיר/ה בזאת כי נכון למועד השימוש שלך בשירות או הסכמתך להסכם זה, את/ה כשיר/ה לחלוטין לביצוע הליכים אזרחיים, בהתאם לחוקי האזור שלך, כאשר השתמשת בתוכנה או אישרת הסכם זה; (ii) אם את/ה קטין/ה, או אם אין לך כשירות מלאה לביצוע הליכים אזרחיים בהתאם לחוקי האזור שלך, אין להשתמש בתוכנה או לאשר הסכם זה ללא הסכמת הורה או אפוטרופוס שלך; (iii) השימוש שלך בתוכנה או הסכמתך להסכם זה ייחשבו כהצהרה מצדך שלפיה את/ה מקיים/ת את ההוראה הראשונה בסעיף זה, או שקיבלת את הסכמתו של ההורה או האפוטרופוס שלך לכך.</p>
<p dir="rtl"><b dir="rtl"><font style="line-height:3" size="3">2. הענקת רישיון</font></b> <br/>vivo מעניקה לך בזאת רישיון לא בלעדי, לא ניתן להעברה ומוגבל להתקנה של התוכנה, לגישה אליה, לשימוש בה, להפעלתה או לעדכונה במכשיר זה, בכפוף לתנאים המובאים בזאת.</p>
<p dir="rtl"><b dir="rtl"><font style="line-height:3" size="3">3. הגבלות על הרישיון</font></b> <br/>למעט במקרים שבהם vivo תתיר אחרת באופן מפורש וחד-משמעי, או שבהם החוק החל אוסר במפורש על הגבלות אלה, אסור לך: (i) לשנות או לתרגם את התוכנה, לבצע הנדסה לאחור, הידור לאחור או פירוק שלה או ליצור עבודות נגזרות המבוססות על התוכנה; (ii) להעתיק את התוכנה או כל חלק ממנה (למעט לצורך גיבוי בעת תיקון או החלפה, בהנחה שגיבוי או החלפה כאמור לא יותקנו ולא ייעשה בהם שימוש בשום מחשב אחר, והם יימחקו או יושמדו מיד לאחר התיקון או ההחלפה. כל עותק אחר שיצרת מהתוכנה או מכל חלק שלה ייחשב כהפרה של הסכם זה); (iii) להשכיר, להחכיר, להעביר או לתת ברישיון משנה את התוכנה או כל חלק שלה או להעביר באופן אחר את הזכויות עליה לאחרים; (iv) להסיר מהתוכנה כל הצהרה או תווית; (v) להוסיף לתוכנה כל תוכנה אחרת או לבצע אינטגרציה או שילוב ביניהן; (vi) לחבל בתוכנה, לשנות אותה או להחליף אותה, באופן הפוגע בשלמות התוכנה; (vii) להשיג אישור בסיס של מכשירי מסוף, בכוחות עצמך או באמצעות גורם חיצוני, או לגשת אל מחשבים מארחים או קובצי מערכת, לשנות אותם, להסיר אותם או להסיר את התקנתם. כל שימוש אסור כאמור יבטל מיד את תוקף רישיון התוכנה שלך. <br/>את/ה מסכים/ה להשתמש בתוכנה אך ורק באופן שעולה בקנה אחד עם כל החוקים החלים, בכלל זה בין השאר הגבלות על זכויות יוצרים רלוונטיות וזכויות קניין רוחני אחרות ו/או תקנות לבקרת ייצוא. <br/>עליך לכבד את הקניין הרוחני של vivo, של חברות המסונפות לה ושל כל אחד מנותני הרישיונות ומהספקים שלהן ברחבי העולם, ומותר לך להשתמש בתוכנה למטרות אישיות ובלתי-מסחריות בלבד. אין להשתמש בתוכנה בשום דרך שהיא על מנת לספק שירות או יישום מסחרי, או במסגרתו.</p>
<p dir="rtl"><b dir="rtl"><font style="line-height:3" size="3">4. בעלות</font></b> <br/>הבעלות, הזכויות והקניין הרוחני בתוכנה שייכים ל-vivo, לחברות המסונפות לה או לנותני הרישיונות ולספקים שלהן ברחבי העולם, לצמיתות או לפי המקרה. הבעלות, הזכויות והקניין הרוחני בתוכן שאליו מתבצעת גישה דרך התוכנה שייכים לבעלי התוכן המתאימים, וייתכן שהם מוגנים בזכויות יוצרים רלוונטיות או בחוקים אחרים. רישיון זה לא מעניק לך שום זכויות בתוכן זה.</p>
<p dir="rtl"><b dir="rtl"><font style="line-height:3" size="3">5. עדכוני תוכנה</font></b> <br/>vivo עשויה להעמיד לרשותך עדכוני תוכנה, אשר עשויים לכלול, בין השאר, גרסאות משודרגות של מערכת ההפעלה או שאר התוכנות והשירותים, הוספות, הרחבות ושיפורים לתכונות ולפונקציות, רכיבי תוספים, תיקוני באגים, מחיקת חלק מהתוכנה או הפסקת חלק מהשירותים (בייחוד אם ייחשבו כבלתי-עדכניים, בלתי-הולמים או בלתי-בטוחים או בתור שגיאה, תקלה או באגים) (ביחד, &quot;עדכונים&quot;). העדכונים נועדו לשפר את הביצועים והבטיחות של המכשיר או, בכפוף לזמינות של גרסת המערכת, לספק מענה לצורך של מפעילי רשתות ניידות בהתאמה של פונקציות. את/ה מאשר/ה ומסכים/ה להתיר לנו, בנסיבות מוגבלות מסוימות של התמודדות עם סיכונים, אם הדבר נחוץ להערכתנו, לבצע מחיקות בחלק מהעדכונים, מבלי להודיע לך על כך מראש. למשל, אם יתברר ששדרוג שהורדת למערכת ההפעלה, אך טרם התקנת, מכיל סיכוני בטיחות משמעותיים, אנו עשויים להסיר את חבילת ההתקנה ממכשיר זה, מבלי להודיע לך על כך מראש. אם הפעלת את פונקציית ההורדה האוטומטית של העדכונים (באופן מלא או חלקי) או פונקציה דומה, המערכת תוריד את העדכונים באופן אוטומטי למכשיר זה, כדי שתהיה לך אפשרות לעבוד עם הגרסה העדכנית ביותר; אם השבתת פונקציה זו, ייתכן שיהיה עליך להוריד את העדכונים ידנית &ndash; אולם במקרה כזה, עדיין ייתכן שהודעות העדכונים יהיו זמינות לך. כמו כן, אם הפעלת את פונקציית ההתקנה האוטומטית של העדכונים (באופן מלא או חלקי) או פונקציה דומה, המערכת תתקין את העדכונים באופן אוטומטי, לדוגמה, כאשר המכשיר אינו בשימושך בשעות הלילה. הסכם זה חל על כל העדכונים שירדו, שהותקנו או שבהם נעשה שימוש, אלא אם יוחלף בגרסה משודרגת.</p>
<p dir="rtl"><b dir="rtl"><font style="line-height:3" size="3">6. תוכנות חיצוניות</font></b> <br/>המכשיר עשוי לכלול תוכנות, אפליקציות או שירותים חיצוניים מסוימים (&quot;תוכנות חיצוניות&quot;). את/ה מאשר/ה ומסכים/ה להסיר מ-vivo כל אחריות למתן תמיכה לתוכנות חיצוניות ולשמירה על זמינות התוכנה בכל עת. בשום מקרה הדבר לא ייחשב כהתחייבות מפורשת או משתמעת מצד vivo בנוגע לתוכנות החיצוניות או לגורמים החיצוניים הקשורים להן, ו-vivo לא תישא בחבות על שום תוכן, שירות או כל חומר אחר המסופק על-ידי גורמים חיצוניים. כמו כן, את/ה מאשר/ת ומסכים/ה לכך שהשימוש בכל תוכנה חיצונית ייעשה בכפוף להסכם הרישיון, למדיניות הפרטיות ו/או להסכמים אחרים של הגורם החיצוני המתאים. הסיכון הנובע מהשימוש שלך בתוכנות חיצוניות נמצא באחריותך. <strong>ככל שהחוק החל מתיר זאת, vivo לא תישא באחריות על שום תוכנות חיצוניות, ולא תישא בחבות על השימוש שלך בתוכנות חיצוניות.</strong></p>
<p dir="rtl"><b dir="rtl"><font style="line-height:3" size="3">7. כתב ויתור ומגבלת החבות</font></b> <br/><strong>אין באמור בסעיף זה כדי לשלול או להגביל בדרך אחרת שום זכויות צרכן או התחייבויות ללקוחות אשר החוק אינו מתיר לשלול או להגביל אותן, בכלל זה בין השאר כל זכויות צרכן או התחייבויות ללקוחות, במסגרת החוקים בנוגע להגנה על הצרכן החלים בתחום השיפוט של אזור המגורים שלך.</strong> <br/><strong>ככל שהחוק מתיר זאת, התרופה היחידה והבלעדית העומדת לרשותך, והחבות היחידה של vivo על הפרה של כל תנאי הנובע מהחוק, אשר אי אפשר לשלול או להגביל (לרבות זכויות צרכן או התחייבויות ללקוחות&apos; במסגרת החוקים בנוגע להגנה על הצרכן, החלים בתחום השיפוט של אזור המגורים שלך) יוגבלו לאחד או יותר מהבאים (כפי שייקבע לפי שיקול דעתה הבלעדי של vivo): (i) בנוגע למוצרים, להחלפה או לתיקון של מוצרים או לתשלום עלויות ההחלפה או התיקון של מוצרים; וכן (ii) בנוגע לשירותים, לחידוש אספקת השירותים או לתשלום העלויות של חידוש אספקת השירותים.</strong> <br/><strong>בכפוף לאמור לעיל בסעיף זה, ככל שהחוק מתיר זאת, התוכנה מסופקת &quot;כמות שהיא&quot;, ללא התחייבות מכל סוג שהוא. בנוסף, vivo, החברות המסונפות לה ונותני הרישיונות והספקים שלהן ברחבי העולם אינם מספקים, ככל שהחוק מתיר זאת, שום מצג או התחייבות, במפורש או במשתמע, בכלל זה, בין השאר, כל מצג או התחייבות בנוגע לסחירות, להתאמה למטרה מסוימת או לאי-הפרת זכויות וכל מצג או התחייבות שלפיהם: (i) השירות יספק מענה לצרכים ספציפיים שלך; (ii) השירות יסופק ברציפות, בזמן, באופן מאובטח או ללא פגמים; (iii) המידע, שקיבלת במהלך השימוש שלך בתוכנה או בכל שירות שהוא, הינו מדויק ומהימן; או (iv) כל פגם או שגיאה בתוכנה כזו או אחרת יתוקנו במסגרת השירות שלנו. ל-vivo אין שליטה במפעיל הרשת שלך, ולכן vivo לא תחויב להבטיח כיסוי רשת או זמינות או איכות של השירותים המסופקים על-ידי מפעיל הרשת שלך. ככל שהחוק מתיר זאת, כל סיכון הנובע מהשימוש בתוכנה או מביצועיה נמצא באחריותך. ככל שהחוק מתיר זאת, כל סיכון לפגיעה במכשיר זה או לאובדן נתונים או תוכן, עקב השימוש שלך בשירות חיצוני כזה או אחר, נמצא באחריותך. בשום מקרה שהוא vivo, החברות המסונפות לה ונותני הרישיונות והספקים שלהן ברחבי העולם לא יישאו בחבות על שום נזק תוצאתי, מקרי, עקיף, מיוחד, ענישתי או אחר שהוא (בכלל זה, בין השאר, נזק עקב אובדן של רווחים עסקיים, שיבוש הפעילות העסקית, אובדן מידע עסקי או הפסד כספי אחר) הנובע מהסכם זה או מהשימוש או מאי היכולת להשתמש בתוכנה או בחלק כזה או אחר שלה, גם אם דווח ל-vivo, לחברות המסונפות לה או לנותני הרישיונות או לספקים שלהן ברחבי העולם על האפשרות לנזקים כאמור. vivo לא תישא באחריות על שום שימוש פסול או בלתי-חוקי בשום מוצר, שירות, תכונה או פונקציה ש-vivo מספקת. ככל שהחוק מתיר זאת, חבותה הכוללת של vivo על כל נזק במסגרת הסכם זה לעולם לא תעלה על מחיר הרכישה ששילמת עבור המכשיר שקנית. במהלך השימוש שלך בכל מוצר, שירות, תוכנה או פונקציה ש-vivo מספקת, יש לציית לכל החוקים החלים הרלוונטיים. ייתכן שיעמדו לרשותך זכויות אחרות כלקוח, אשר לא יושפעו מהתנאים המובאים בזאת. אם חלק מהתנאים יאבד את תוקפו או את יכולת אכיפתו במסגרת חוקי תחום השיפוט של אזור המגורים שלך, חבותה של vivo בנסיבות אלה, על כל היעדר תוקף או יכולת אכיפה, תוגבל עד כמה שהחוקים האמורים מתירים זאת.</strong></p>
<p dir="rtl"><b dir="rtl"><font style="line-height:3" size="3">8. בקרת ייצוא</font></b> <br/>אינך רשאי להשתמש בתוכנה או לייצא או לייצא אותה מחדש באופן אחר, למעט כפי שאושר על פי החוק החל והחוקים הרלוונטיים של תחום השיפוט שבו מתקבלת התוכנה.</p>
<p dir="rtl"><b dir="rtl"><font style="line-height:3" size="3">9. שיפוי</font></b> <br/>את/ה מסכים/ה לנקות ולשפות את vivo, נושאי המשרות שלה, המנהלים והעובדים שלה ולהגן עליהם מפני כל הפסד, נזק, קנס והוצאה (בכלל זה, בין השאר, שכר טרחת עורכי דין והוצאות נסיעה) שינבעו עקב כל טענה שלפיה (i) הפרת את זכותו של גורם חיצוני או את החוק החל, על-ידי צפייה בחומרים כאלה או אחרים, הורדה שלהם, קידוד שלהם, דחיסתם, העתקתם או העברתם (למעט חומרים ש-vivo מספקת לצורך שימוש כמותר במסגרת הסכם זה) במסגרת התוכנה, או (ii) הפרת תנאי כזה או אחר של ההסכם. למען הסר ספק, החבות במסגרת סעיף זה על כל הפסד, נזק, קנס או הוצאה תוקטן בהתאם לשיעור אחריותה של vivo בגרימת אותו הפסד, נזק, קנס או הוצאה.</p>
<p dir="rtl"><b dir="rtl"><font style="line-height:3" size="3">10. סיום ההסכם</font></b> <br/>אם הפרת תנאי כזה או אחר של ההסכם, הוא יופסק באופן אוטומטי, מבלי להודיע מראש על כך.</p>
<p dir="rtl"><b dir="rtl"><font style="line-height:3" size="3">11. החוק ותחום השיפוט החלים</font></b> <br/>הסכם זה יהיה כפוף ויפורש בהתאם לחוקי אזור המגורים שלך, בהתעלם מכללי ברירת הדין שלו. את/ה ו-vivo מסכימים/ות לשלול במפורש את תחולת אמנת האו&quot;ם בדבר חוזים למכר טובין בינלאומי. אם, מסיבה כזו או אחרת, הוראה מהוראות הסכם זה תימצא בלתי-חוקית או בלתי-אכיפה על-ידי בית משפט בעל סמכות שיפוט תקפה, שארית ההסכם תישאר במלוא תוקפה ותחולתה.</p>
<p dir="rtl"><b dir="rtl"><font style="line-height:3" size="3">12. יצירת קשר</font></b> <br/>אם יש לך תלונות, שאלות, הערות או הצעות, באפשרותך לפנות לאתר האינטרנט הרשמי של vivo (https://www.vivo.com) כדי ליצור קשר עם vivo דרך שירות הלקוחות המקוון.</p>
<p dir="rtl">זכויות יוצרים ©2022 vivo Mobile Communication Co., Ltd. כל הזכויות שמורות</p>
<p dir="rtl">עודכן 1 ביוני 2022</p>
