<p>
    <strong>Ліцензійна угода з кінцевим користувачем</strong></p>
<p>
    <strong>ВАЖЛИВО: УВАЖНО ПРОЧИТАЙТЕ ЦЮ УГОДУ ПЕРЕД ВИКОРИСТАННЯМ!</strong></p>
<p>
Ця Ліцензійна угода з кінцевим користувачем («Угода») є юридичною угодою між вами (фізичною або юридичною особою) і компанією vivo щодо всього програмного забезпечення, попередньо встановленого, завантаженого або придбаного іншим чином, яке належить vivo, її дочірнім компаніям, їхнім ліцензіарам або постачальникам, яке надається разом із цією Угодою та пов’язане з використанням вами цього телефона («Пристрій») і яке може включати в себе операційну систему, компоненти, а також відповідні матеріали й документацію (у будь-якій формі) (разом – «Програмне забезпечення»).</p>
<p>
«Ми» або «vivo» в цьому документі означає компанію vivo Mobile Communication Co., Ltd., яка розташована за адресою No.1 vivo Rd., Chang’an, Dongguan, Guangdong Province (КНР), з єдиним кодом громадської кредитоспроможності 91441900557262083U, який зареєстровано Адміністрацією з нагляду за ринковою діяльністю муніципалітету Дунгуань.</p>
<p>
    <strong>Активація, використання, завантаження, установлення або оновлення вами Програмного забезпечення вважатиметься прийняттям вами умов цієї Угоди.</strong></p>
<p>
    <strong>Якщо ви не згодні з умовами цієї Угоди, не використовуйте цей Пристрій або Програмне забезпечення, не завантажуйте й не встановлюйте оновлення Програмного забезпечення. Якщо ви нещодавно придбали Пристрій і не згодні з умовами використання, викладеними в цій Угоді, у разі дотримання політики vivo щодо відшкодування ви можете повернути цей Пристрій, на якому встановлено Програмне забезпечення, та інші супутні предмети (зокрема, документацію й упаковку) до vivo або вповноваженого компанією vivo дистриб'ютора, оператора, посередника чи магазину роздрібної торгівлі, який продав вам цей Пристрій.</strong></p>
<p>
    <strong>Програмне забезпечення з відкритим кодом</strong></p>
<p>
Програмне забезпечення включає в себе програмні файли, на які поширюються певні ліцензійні угоди про програмне забезпечення з відкритим кодом. На такі файли програмного забезпечення з відкритим кодом поширюються повідомлення й інші положення та умови, на які є посилання в цьому розділі. Вони надаються на умовах «ЯК Є», наскільки це дозволено чинним законодавством.</p>
<p>
Відповідні положення щодо авторського права й ліцензій на файли програмного забезпечення з відкритим кодом, які містяться тут, можна знайти в розділі "Ліцензії відкритого коду" меню "Налаштування" на Пристрої. Якщо у вас виникнуть проблеми з пошуком відповідних положень щодо авторського права й ліцензій, зверніться до нашої служби обслуговування клієнтів. Примірник ліцензії Apache версії 2.0 можна отримати за посиланням http://www.apache.org/licenses/LICENSE-2.0.</p>
<p>
    <b><font style="line-height:3" size="3">1. ЦИВІЛЬНА ДІЄЗДАТНІСТЬ</font></b> <br/>(i) Ви стверджуєте й гарантуєте, що маєте повну цивільну дієздатність відповідно до законодавства свого регіону під час користування Програмним забезпеченням або надання згоди з цією Угодою. (ii) Якщо ви неповнолітня особа або не маєте повної цивільної дієздатності відповідно до законодавства свого регіону, ви зобов'язуєтеся не користуватися Програмним забезпеченням або не приймати цю Угоду без згоди або підтвердження одного зі своїх батьків або опікуна. (iii) Використання вами Програмного забезпечення або прийняття цієї Угоди означатиме, що ви відповідаєте вимогам положення в першому параграфі цього розділу або отримали згоду від одного зі своїх батьків або опікуна.</p>
<p>
    <b><font style="line-height:3" size="3">2. НАДАННЯ ЛІЦЕНЗІЇ</font></b> <br/>Цим документом компанія vivo надає вам невиключну, непередавану й обмежену ліцензію на встановлення, використання, запуск або оновлення Програмного забезпечення чи доступ до нього на цьому Пристрої відповідно до умов використання, що містяться в цьому документі.</p>
<p>
    <b><font style="line-height:3" size="3">3. ОБМЕЖЕННЯ ЛІЦЕНЗІЇ</font></b> <br/>За винятком випадків, коли компанія vivo прямо й недвозначно надала свій дозвіл або коли такі обмеження прямо заборонено чинним законодавством, вам ЗАБОРОНЯЄТЬСЯ: (i) змінювати, перекладати, реконструювати, декомпілювати, дизасемблювати Програмне забезпечення або створювати похідні роботи на основі Програмного забезпечення; (ii) копіювати Програмне забезпечення або будь-яку його частину (за винятком резервного копіювання в разі ремонту/заміни, за умови що такі резервні копії не встановлюються й не використовуються на жодному комп’ютері та будуть видалені або знищені відразу після ремонту або заміни; будь-яке інше копіювання Програмного забезпечення або будь-якої його частини буде вважатися порушенням цієї Угоди); (iii) здавати в тимчасове користування, в оренду, передавати або видавати субліцензії на Програмне забезпечення або будь-яку його частину або іншим чином передавати свої права на нього іншим особам; (iv) видаляти з Програмного забезпечення будь-які заяви про право власності або маркувальні знаки; (v) додавати до Програмного забезпечення, інтегрувати або комбінувати з ним будь-яке інше програмне забезпечення; (vi) підробляти, змінювати або замінювати Програмне забезпечення, порушуючи його цілісність; (vii) отримувати повноваження суперкористувача для термінальних пристроїв, зламувати термінальний пристрій самостійно або за допомогою третіх осіб, а також отримувати доступ до будь-яких вузлів зв’язку чи системних файлів, змінювати, видаляти їх або скасовувати їх встановлення. Будь-який випадок такого забороненого використання призведе до негайного припинення дії вашої ліцензії на використання Програмного забезпечення. <br/>Ви погоджуєтеся використовувати Програмне забезпечення тільки відповідно до всіх чинних законів, зокрема до обмежень щодо відповідних авторських прав та інших прав інтелектуальної власності й (або) правил експортного контролю. <br/>Ви зобов'язуєтеся поважати інтелектуальну власність компанії vivo, її афілійованих компаній або будь-яких їхніх ліцензіарів і постачальників у будь-якій точці світу та використовувати Програмне забезпечення тільки в особистих і некомерційних цілях. Ви зобов'язуєтеся не використовувати Програмне забезпечення будь-яким чином для надання будь-яких комерційних послуг або програм чи як частину таких послуг або програм.</p>
<p>
    <b><font style="line-height:3" size="3">4. ПРАВО ВОЛОДІННЯ</font></b> <br/>Право володіння, власності, майнові права й права на інтелектуальну власність, пов'язані з Програмним забезпеченням, закріпляються за компанією vivo або її афілійованими компаніями, їхніми ліцензіарами та постачальниками в усьому світі й належать їм безстроково або залежно від обставин. Усі права власності, майнові права й права інтелектуальної власності на вміст, доступ до якого забезпечується через Програмне забезпечення, зберігаються за відповідним власником вмісту й можуть бути захищені застосовним законом про авторське право або іншим законом. Ця ліцензія не надає вам ЖОДНИХ прав на такий вміст.</p>
<p>
    <b><font style="line-height:3" size="3">5. ОНОВЛЕННЯ ПРОГРАМНОГО ЗАБЕЗПЕЧЕННЯ</font></b> <br/>Компанія vivo може надавати вам оновлення Програмного забезпечення, які можуть включати, зокрема, оновлені версії операційної системи, іншого програмного забезпечення або служб, доповнення, удосконалення й поліпшення функцій і функціональних можливостей, додаткові компоненти, виправлення помилок, видалення частини Програмного забезпечення або припинення частини служб (особливо якщо вони вважаються застарілими, невідповідними, небезпечними або вважаються помилкою, несправністю чи дефектом програми) (у сукупності – "Оновлення"). Оновлення призначені для підвищення продуктивності й безпеки цього Пристрою або, залежно від наявності версії вашої системи, для задоволення потреб операторів мобільної мережі у функціональному налаштуванні. Ви підтверджуєте свою згоду з тим, що в разі певних обставин роботи з можливими ризикованими ситуаціями, коли ми вважатимемо це за необхідне, ми можемо видалити деяку частину Оновлень без попереднього повідомлення. Наприклад, якщо буде виявлено, що оновлення операційної системи, яке ви завантажили, але ще не встановили, містить істотну загрозу безпеці, ми можемо видалити дистрибутив із цього Пристрою без попереднього повідомлення, щоб уникнути можливих ризиків. Якщо ви ввімкнете функцію автоматичного завантаження Оновлень (повністю або частково) або аналогічну функцію, Оновлення будуть завантажуватися на цей Пристрій автоматично, щоб ви могли користуватися останньою версією Програмного забезпечення; якщо ви вимкнете цю функцію, вам буде необхідно завантажувати Оновлення вручну, однак у цьому разі вам усе ще будуть доступні повідомлення щодо Оновлень. Надалі, якщо ви ввімкнете функцію автоматичного встановлення Оновлень (повністю або частково) або аналогічну функцію, Оновлення будуть установлюватися автоматично, наприклад вночі, поки ви не використовуєте цей Пристрій. Ця Угода поширюється на всі Оновлення, які були завантажені, встановлені або використані, крім тих випадків, коли вони були замінені вдосконаленою версією оновлень.</p>
<p>
    <b><font style="line-height:3" size="3">6. ПРОГРАМНЕ ЗАБЕЗПЕЧЕННЯ СТОРОННІХ ВИРОБНИКІВ</font></b> <br/>Цей Пристрій може включати певне програмне забезпечення, програми або послуги сторонніх виробників (далі – "Програмне забезпечення сторонніх виробників"). Ви підтверджуєте свою згоду з тим, що vivo не приймає відповідальності за надання підтримки для будь-якого Програмного забезпечення сторонніх розробників і не гарантує, що Програмне забезпечення сторонніх розробників буде завжди доступне. Компанія vivo не надає жодних явних або неявних гарантій щодо Програмного забезпечення сторонніх розробників або щодо відповідних сторонніх осіб. Компанія vivo також не несе відповідальності за будь-який вміст, послуги або будь-які інші матеріали, надані сторонніми особами. Ви також підтверджуєте свою згоду з тим, що використання будь-якого Програмного забезпечення сторонніх розробників регулюється належною ліцензійною угодою, політикою конфіденційності та/або іншими угодами відповідного стороннього розробника. Ви користуєтеся Програмним забезпеченням сторонніх розробників на власний ризик. <strong>Наскільки це дозволено чинним законодавством, компанія vivo не несе відповідальності за будь-яке Програмне забезпечення сторонніх розробників і за використання вами такого програмного забезпечення.</strong></p>
<p>
    <b><font style="line-height:3" size="3">7. ЗАСТЕРЕЖЕННЯ ПРО ОБМЕЖЕННЯ ВІДПОВІДАЛЬНОСТІ</font></b> <br/><strong>Жодне з положень цієї статті Угоди не виключає та не обмежує іншим чином будь-яких прав споживачів або гарантій для покупців, які не може бути виключено або обмежено відповідно до законодавства, зокрема будь-які законні права споживачів або гарантії для покупців щодо захисту прав споживачів на території вашого проживання.</strong> <br/><strong>У встановлених законодавством випадках ваш єдиний і виключний засіб правового захисту та виняткова відповідальність компанії vivo за порушення будь-яких умов, що випливають із вимог законодавства, які не може бути виключено або обмежено (зокрема, будь-яких прав споживачів або гарантій для покупців відповідно до законодавства про захист прав споживачів на території вашого проживання), буде обмежено одним або кількома з наведених далі пунктів (що визначатиметься на розсуд компанії vivo): (i) у разі виробів – заміна чи ремонт виробів або оплата витрат на заміну чи ремонт виробів; (ii) у разі послуг – повторне надання послуг або оплата вартості повторного надання послуг.</strong> <br/><strong>З урахуванням зазначених вище пунктів цієї статті та в межах, установлених законодавством, програмне забезпечення надається "як є" без будь-яких гарантій. Компанія vivo та її афілійовані компанії, а також їхні ліцензіари й постачальники в усьому світі відмовляються в межах, установлених законодавством, від відповідальності за будь-які гарантії та заяви, явні або такі, що маються на увазі, включно з будь-якими гарантіями або заявами щодо товарних якостей, придатності до використання за певним призначенням і відсутності порушень чиїхось прав, а також від відповідальності за будь-які гарантії та заяви стосовно того, що: (i) послуга задовольнить ваші конкретні потреби; (ii) послуга буде надаватися безперервно, своєчасно, безпечно й без помилок; (iii) інформація, яку ви отримуєте під час використання програмного забезпечення або будь-якої послуги, є точною та надійною; (iv) будь-які дефекти або помилки в будь-якому програмному забезпеченні будуть виправлені під час надання наших послуг. Компанія vivo не пов’язана правовідносинами з оператором вашої мережі, тому компанія vivo не зобов’язана гарантувати покриття мережі, доступність або якість послуг, які надаються оператором вашої мережі. У межах, встановлених законодавством, ви будете нести всі ризики, пов’язані з використанням або експлуатацією програмного забезпечення. У межах, встановлених законодавством, ви будете нести всі ризики, пов’язані з будь-яким пошкодженням цього пристрою або втратою даних чи вмісту внаслідок використання вами будь-яких сторонніх послуг. За жодних умов компанія vivo та її афілійовані компанії, а також їхні ліцензіари й постачальники в усьому світі не несуть відповідальності за будь-які супутні, випадкові, непрямі, обумовлені особливими обставинами справи, штрафні або інші збитки (зокрема, збитки від упущеної вигоди, переривання господарської діяльності, утрати ділової інформації або інші матеріальні збитки), що випливають із цієї Угоди, використання або неможливості використання програмного забезпечення або будь-якої його частини, навіть якщо компанію vivo, її афілійовані компанії, їхніх ліцензіарів або постачальників в усьому світі було повідомлено про ймовірність таких збитків. Компанія vivo не несе відповідальності за неправомірне або незаконне використання наданих нею виробів, послуг, функцій або функціональних можливостей. У межах, установлених законодавством, загальний обсяг відповідальності vivo за будь-які збитки за цією Угодою за жодних обставин не може перевищувати ціну, яку ви сплатили за придбаний вами пристрій. Ви зобов’язані дотримуватися всіх чинних законів під час використання будь-яких виробів, послуг, функцій або функціональних можливостей, наданих компанією vivo. Ви можете мати інші права споживача, на які викладені тут положення не впливатимуть. Якщо деякі з положень будуть недійсними або юридично незабезпеченими на території вашого проживання, то за таких обставин відповідальність vivo за недійсність або правову незабезпеченість обмежується мінімальним розміром, установленим відповідним законодавством.</strong></p>
<p>
    <b><font style="line-height:3" size="3">8. ЕКСПОРТНИЙ КОНТРОЛЬ</font></b> <br/>Ви не можете використовувати або іншим чином експортувати чи реекспортувати Програмне забезпечення, якщо це не дозволено чинним законодавством і відповідними законами території, на якій отримано Програмне забезпечення.</p>
<p>
    <b><font style="line-height:3" size="3">9. ЗВІЛЬНЕННЯ ВІД ВІДПОВІДАЛЬНОСТІ Й ГАРАНТІЯ ВІДШКОДУВАННЯ ЗБИТКІВ</font></b> <br/>Ви погоджуєтеся захистити й звільнити від відповідальності компанію vivo, її посадових осіб, директорів і працівників за будь-які втрати, збитки, штрафи й витрати (зокрема, на оплату юридичних послуг і проїзд), які виникли через будь-які претензії щодо того, що ви: (i) порушили право третьої особи або чинне законодавство в результаті перегляду, завантаження, кодування, стискання, копіювання або передавання будь-яких матеріалів (крім матеріалів, наданих компанією vivo у використання відповідно до умов цієї угоди) у процесі використання Програмного забезпечення; (ii) порушили будь-які умови використання, викладені в цій Угоді. Для уникнення сумнівів: описану в цій статті відповідальність за будь-які збитки, шкоду, штрафи або витрати буде зменшено пропорційно тому, наскільки такі збитки, шкода, штрафи або витрати виникли з вини vivo.</p>
<p>
    <b><font style="line-height:3" size="3">10. РОЗІРВАННЯ</font></b> <br/>Цю Угоду буде автоматично розірвано без попереднього повідомлення про розірвання, якщо ви не виконуватимете будь-яке з її положень.</p>
<p>
    <b><font style="line-height:3" size="3">11. ЗАСТОСОВНЕ ПРАВО ТА ЮРИСДИКЦІЯ</font></b> <br/>Ця Угода регулюється та тлумачиться відповідно до законодавства території вашого проживання без урахування колізійних норм. Ви й компанія vivo погоджуєтеся прямо виключити застосування Конвенції Організації Об'єднаних Націй про договори міжнародної купівлі-продажу товарів. Якщо компетентний суд із будь-якої причини встановить недійсність будь-якого положення чи частини цієї Угоди, решта її положень збереже свою чинність у повному обсязі.</p>
<p>
    <b><font style="line-height:3" size="3">12. ЗВЕРНЕННЯ</font></b> <br/>З усіма скаргами, запитаннями, коментарями чи пропозиціями ви можете відвідати офіційний вебсайт компанії vivo (https://www.vivo.com), щоб зв'язатися з представником vivo через онлайн-службу підтримки клієнтів.</p>
<p>
© vivo Mobile Communication Co., Ltd., 2022 р. Усі права захищено</p>
<p>
Оновлено 1 червня 2022 р.</p>
