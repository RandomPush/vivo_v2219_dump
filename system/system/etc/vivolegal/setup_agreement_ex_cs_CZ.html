<p>
    <strong>Licenční smlouva s koncovým uživatelem</strong></p>
<p>
    <strong>DŮLEŽITÉ - PŘED POUŽITÍM SI PROSÍM POZORNĚ PŘEČTĚTE:</strong></p>
<p>
Tato licenční smlouva s koncovým uživatelem (dále jen „smlouva“) je právní smlouvou mezi vámi (fyzickou nebo právnickou osobou) a společností vivo pro veškerý software, předinstalovaný nebo stažený nebo jinak získaný, vlastněný společností vivo nebo jejími přidruženými společnostmi nebo jejich poskytovateli licencí nebo dodavateli a poskytovaný společně s touto smlouvou a týká se vašeho používání tohoto telefonu (dále jen „zařízení“), které může zahrnovat operační systém, součásti a příslušné materiály a dokumentaci (v jakékoli formě) (dále souhrnně jen „software“).</p>
<p>
Výrazy „my“ nebo „vivo“, na které se zde odkazuje, se rozumí společnost vivo Mobile Communication Co., Ltd. se sídlem na adrese No. 1 vivo Rd., Čchang-an, Tung-kuan, provincie Kuang-tung, s registračním číslem USSC 91441900557262083U registrovaným Správou města Tung-kuan pro dohled nad trhem.</p>
<p>
    <strong>Vaše aktivace, používání, stahování, instalace nebo aktualizace tohoto softwaru budou považovány za přijetí smluvních podmínek této licenční smlouvy z vaší strany.</strong></p>
<p>
    <strong>Nesouhlasíte-li s podmínkami této smlouvy, nepoužívejte prosím toto zařízení ani software; stejně tak nestahujte ani neinstalujte aktualizace tohoto softwaru. Pokud jste si v nedávné době zakoupili toto Zařízení a s podmínkami této smlouvy nesouhlasíte, pod podmínkou, že splníte zásady pro vracení zboží společnosti vivo, můžete toto Zařízení, na kterém je nainstalován Software, včetně dalších doplňků (zahrnujících produktovou dokumentaci a obal) vrátit autorizovanému prodejci vivo, operátorovi, dealerovi nebo do prodejny, ve které jste si toto Zařízení zakoupili.</strong></p>
<p>
    <strong>Software typu Open Source (s otevřeným zdrojovým kódem)</strong></p>
<p>
Tento software obsahuje soubory, na které se vztahují konkrétní licence typu Open Source. Na takové soubory softwaru s otevřeným zdrojovým kódem se vztahují upozornění a další smluvní podmínky, jež jsou uvedeny v této části a jsou poskytovány „jak stojí a leží“ v maximálním rozsahu povoleném příslušnými zákony.</p>
<p>
Příslušná ujednání ohledně autorských práv a licencování zde obsažených souborů typu Open Source najdete v nabídce „Licence typu Open Source“ v nastaveních příslušného zařízení (v případě problémů s dohledáním předmětných ujednání ohledně autorských práv a licencování se prosím obraťte na náš zákaznický servis). Kopii Licence Apache, verze 2.0, můžete získat na http://www.apache.org/licenses/LICENSE-2.0.</p>
<p>
    <b><font style="line-height:3" size="3">1.OBČANSKOPRÁVNÍ ZPŮSOBILOST</font></b>
    <br/>(i) Prohlašujete a zaručujete, že máte plnou občanskoprávní způsobilost v souladu se zákony vašeho regionu, když používáte software nebo souhlasíte s touto smlouvou; (ii) software nebudete používat ani tuto smlouvu nepřijmete bez souhlasu nebo potvrzení vašeho rodiče nebo opatrovníka v případě, že jste nezletilý nebo nemáte plnou občanskoprávní způsobilost v souladu se zákony vašeho regionu; (iii) používáte-li software nebo přijímáte tuto smlouvu, má se za to, že jste splnili ustanovení v prvním odstavci tohoto oddílu nebo jste získali souhlas svého rodiče nebo opatrovníka.</p>
<p>
    <b><font style="line-height:3" size="3">2.UDĚLENÍ LICENCE.</font></b>
    <br/>Společnost vivo vám tímto uděluje nevýhradní, nepřenosnou a omezenou licenci k instalaci, přístupu, používání, spouštění nebo aktualizaci softwaru na tomto zařízení za zde uvedených smluvních podmínek.</p>
<p>
    <b><font style="line-height:3" size="3">3. OMEZENÍ LICENCE.</font></b>
    <br/>Kromě rozsahu výslovně a jednoznačně povoleného společností vivo nebo v rozsahu, jehož omezení jsou výslovně vyloučena platnými zákony, NESMÍTE: (i) měnit, překládat, provádět reverzní analýzu, dekompilovat či jinak fragmentovat tento Software či dle něj vytvářet derivované systémy; (ii) kopírovat tento Software nebo kteroukoli jeho část (s výjimkou záloh za účelem opravy či výměny, přičemž tato záloha nebo náhradní kopie nesmí být instalovány či používány na jakémkoli počítači a ihned po dokončení opravy či výměny musí být smazány. Jakékoli další kopie softwaru nebo jeho části, které vytvoříte, se považují za porušení této smlouvy.); (iii) pronajímat, půjčovat, převádět nebo udělovat podlicence k tomuto softwaru nebo jeho části či jinak převádět práva na někoho jiného; (iv) odstraňovat ze softwaru jakákoli prohlášení o vlastnických právech nebo označení; (v) přidávat, integrovat nebo kombinovat jakýkoli jiný software s tímto softwarem; (vi) narušovat, měnit nebo vyměňovat tento software za účelem porušení integrity tohoto softwaru; (vii) svépomocí nebo prostřednictvím třetí strany získávat oprávnění superuživatele (root) koncových zařízení, luštit kód koncového zařízení, resp. přistupovat, upravovat, odstraňovat nebo odinstalovávat jakékoli základní nebo systémové soubory. Každé takové zakázané použití okamžitě ukončí vaši licenci pro tento software.
    <br/>Souhlasíte s tím, že tento software budete používat výhradně způsobem, který je v souladu se všemi platnými zákony, jako např. omezeními příslušných autorských práv a dalších práv k duševnímu vlastnictví a/nebo zákony o kontrole exportu.
    <br/>Musíte respektovat duševní vlastnictví společnosti vivo nebo jejich afilací nebo všech jejich poskytovatelů licencí a dodavatelů na celém světě, a tento software budete používat pouze pro osobní a nekomerční účely. Software nesmíte používat žádným způsobem, kterým by došlo, byť jen z části, k poskytování jakékoli komerční služby nebo aplikace.</p>
<p>
    <b><font style="line-height:3" size="3">4. VLASTNICKÁ PRÁVA.</font></b>
    <br/>Vlastnická práva, práva a práva duševního vlastnictví k softwaru existují a jsou trvale držená společností vivo nebo jejich afilací nebo jejich poskytovatelů licencí a dodavateli, a to na celém světě, nebo jak odpovídá zákonům. Vlastnictví, vlastnická práva a práva k duševnímu vlastnictví obsahu přístupnému prostřednictvím tohoto softwaru zůstávají příslušnému vlastníkovi obsahu a mohou být chráněna příslušným autorským právem nebo jiným zákonem. Tato licence vám nedává ŽÁDNÁ práva na takový obsah.</p>
<p>
    <b><font style="line-height:3" size="3">5. AKTUALIZACE SOFTWARU</font></b>
    <br/>Společnost vivo vám může poskytovat aktualizace softwaru zahrnující mj. vyšší verze operačního systému nebo jiného softwaru či služeb, doplňky, zdokonalení a vylepšení vlastností a funkcí, doplňkové komponenty, opravy chyb, odstranění částí softwaru nebo ukončení části služeb (zejména pokud jsou považovány za zastaralé, nevhodné nebo nedostatečně zabezpečené či pokud jsou pokládány za chyby, funkční poruchy nebo vady) (dále souhrnně jen „aktualizace“). Cílem aktualizací je vylepšovat schopnosti a zvyšovat bezpečnost tohoto zařízení nebo – v závislosti na dostupnosti verze vašeho systému – splňovat požadavky operátorů mobilní sítě na funkční přizpůsobení. Berete na vědomí skutečnost a souhlasíte s tím, že za určitých vymezených okolností v rámci řešení rizik (nebo budeme-li to považovat za nezbytné) můžeme části aktualizací smazat i bez předchozího upozornění; např. zjistíme-li, že vámi stažená a zatím nenainstalovaná aktualizace operačního systému obsahuje závažná bezpečnostní rizika, můžeme takový instalační balíček z tohoto zařízení odstranit i bez předchozího upozornění, abychom rizikům předešli. Pokud zapnete funkci automatického stahování aktualizací (zcela nebo zčásti) nebo podobnou funkci, budou se aktualizace stahovat do tohoto zařízení automaticky, abyste měli nejnovější verzi; pokud tuto funkci vypnete, bude možná potřeba stáhnout tyto aktualizace ručně - v takovém případě však může být oznámení o aktualizaci stále k dispozici. Dále platí, že pokud zapnete funkci automatické instalace aktualizací (zcela nebo zčásti) nebo podobnou funkci, budou se aktualizace instalovat automaticky, například když nebudete používat zařízení v noci. Tato smlouva se vztahuje na všechny aktualizace, které byly staženy, nainstalovány nebo použity, pokud ji nenahrazuje aktualizovaná verze této smlouvy.</p>
<p>
    <b><font style="line-height:3" size="3">6. SOFTWARE TŘETÍCH STRAN</font></b>
    <br/>Toto zařízení může obsahovat vybraný software, aplikace nebo služby třetích stran (dále jen „software třetích stran“). Berete na vědomí skutečnost a souhlasíte s tím, že vivo nepřebírá odpovědnost za poskytování podpory pro jakýkoli software třetích stran a dále nezaručuje, že software třetích stran bude vždy dostupný. Za žádných okolností nejsou ustanoveny výslovné nebo mlčky předpokládané záruky poskytované vivo ohledně softwaru třetích stran nebo příslušných třetích stran, přičemž vivo nenese odpovědnost za žádný obsah, služby ani jakékoli jiné materiály poskytované třetími stranami. Dále berete na vědomí skutečnost a souhlasíte s tím, že používání veškerého softwaru třetích stran se řídí příslušnými licenčními smlouvami, zásadami ochrany soukromí a/nebo dalšími dohodami odpovídající třetí strany. Software třetích stran používáte výhradně na své vlastní riziko. <strong>V maximálním rozsahu povoleném platnými právními předpisy neodpovídá vivo za žádný software třetích stran a nenese žádnou odpovědnost za vaše používání softwaru třetích stran.</strong></p>
<p>
    <b><font style="line-height:3" size="3">7. ODMÍTNUTÍ A OMEZENÍ ODPOVĚDNOSTI</font></b>
    <br/><strong>Tento článek nevylučuje ani jinak neomezuje jakákoli spotřebitelská práva nebo záruky poskytované zákazníkům, jež nelze ze zákona zrušit ani omezit, včetně, a to bez omezení, jakýchkoli práv nebo záruk spotřebitelů podle zákonů na ochranu spotřebitele v jurisdikci vašeho bydliště.</strong>
    <br/><strong>V rozsahu povoleném zákonem bude vaše jediná a výhradní možnost nároku a současně jediná záruka společnosti vivo za porušení podmínek stanovených zákonem, které nelze opomenout ani omezit (ty zahrnují např. práva spotřebitelů nebo záruky definované zákony na ochranu spotřebitelů právního systému místa vašeho pobytu), omezena na některé z následujících plnění (výběr závisí výhradně na uvážení společnosti vivo): (i) v souvislosti s produkty: výměna nebo oprava produktů, případně uhrazení nákladů na jejich opravu či výměnu; a (ii) v souvislosti se službami: náhradní poskytnutí daných služeb nebo úhrada nákladů za zajištění náhrady těchto služeb.</strong>
        <br/><strong>S ohledem na znění výše uvedených odstavců tohoto článku a v rozsahu, který umožňuje zákon, se tento software poskytuje „tak, jak je“, bez jakékoli záruky. vivo, její přidružené společnosti, poskytovatelé licencí a dodavatelé po celém světě se dále v rozsahu povoleném zákonem zříkají veškerých záruk či ručení, ať již výslovných nebo předpokládaných, přičemž tato skutečnost v neomezeném rozsahu vylučuje jakékoli ručení či záruku obchodovatelnosti, stavu vhodného pro určitý účel a neporušitelnosti, včetně veškerých záruk či jistot, že: (i) služba naplní vaše specifické potřeby; (ii) služba bude poskytována souvislým, včasným, bezpečným nebo bezvadným způsobem; (iii) informace, které získáte během používání softwaru nebo kterékoli služby, budou pravdivé a spolehlivé; nebo (iv) jakákoli vada či chyba bude opravena jakožto součást služby. vivo nezodpovídá za vašeho síťového operátora, proto společnost vivo není schopna ručit za krytí či dostupnost kvality služeb poskytovaných vaším síťovým operátorem. V rozsahu povoleném zákonem zůstávají veškerá rizika spojená s používáním nebo výkonem tohoto softwaru na vás. V rozsahu povoleném zákonem bude jakékoli poškození tohoto zařízení nebo ztráta dat nebo obsahu vyplývající z vašeho používání jakékoli služby třetí strany na vaše vlastní riziko. V žádném případě nebudou společnost vivo a její afilace a jejich poskytovatelé licencí nebo dodavatelé zodpovědní za žádné následné, náhodné, nepřímé, zvláštní, trestné ani jiné škody žádného druhu (včetně, ale nejen, škod za obchodní zisky, přerušení obchodu, ztráty obchodních informací nebo jiné finanční újmy) vyplývající z této smlouvy nebo použití nebo nemožnosti používání softwaru nebo jeho části, i když společnost vivo nebo její afilace nebo jejich poskytovatelé licencí nebo dodavatelé na celém světě budou upozorněni na možnost takových škod. Společnost vivo nebude zodpovědná za žádné chybné nebo nelegální použití jakéhokoliv produktu, služby, funkce nebo funkčnosti poskytované společností vivo. V rozsahu povoleném zákonem nesmí nikdy celková odpovědnost společnosti vivo za jakoukoliv škodu podle této licenční smlouvy překročit pořizovací cenu, kterou jste zaplatili za toto zařízení, které jste zakoupili. Před použitím jakéhokoliv produktu, služby funkce nebo funkčnosti poskytované společností vivo byste se měli obeznámit se všemi použitelnými zákony. Můžete mít další spotřebitelská práva, která nebudou ovlivněna zde uvedenými smluvními podmínkami. Pokud by některé smluvní podmínky byly neplatné nebo právně neúčinné podle zákonů v jurisdikci vašeho bydliště, tak v takovém případě bude odpovědnost společnosti vivo za jakoukoliv neplatnost nebo právní neúčinnost omezena na minimální rozsah, jak to připouští příslušné zákony.</strong></p>
<p>
    <b><font style="line-height:3" size="3">8. KONTROLA EXPORTU</font></b>
    <br/>Tento software nesmíte používat či jinak exportovat nebo opětovně exportovat, není-li to povoleno platnými zákony a zákony právního řádu země, v níž jste software pořídili.</p>
<p>
    <b><font style="line-height:3" size="3">9. ODŠKODNĚNÍ</font></b>
    <br/>Souhlasíte se zajištěním, odškodněním a finančním krytím společnosti vivo, jejich vedoucích pracovníků, ředitelů a zaměstnanců před a proti jakýmkoli ztrátám, škodám, pokutám a výdajům (včetně, ale nejen, poplatků za právní zastoupení a cestovních výdajů) vyplývajících nebo souvisejících s jakýmkoliv tvrzením, že jste (i) porušili právo třetí strany nebo příslušný zákon prohlížením, stahováním, kódováním, komprimací, kopírováním nebo přenosem jakýchkoliv materiálů (jiných materiálů než poskytnutých společností vivo k využití v souladu s touto smlouvou) v souvislosti se softwarem nebo (ii) porušili jakékoli podmínky této smlouvy. Pro zamezení pochybnostem: odpovědnost podle tohoto článku za jakékoli ztráty, škody, penále nebo výdaje bude úměrně snížena v rozsahu, v jakém byly tyto ztráty, škody, penále nebo výdaje způsobeny společností vivo.</p>
<p>
    <b><font style="line-height:3" size="3">10. UKONČENÍ SMLOUVY</font></b>
    <br/>Tato smlouva bude automaticky ukončena bez předchozího oznámení o ukončení, pokud nesplníte jakékoliv smluvní podmínky uvedené v tomto dokumentu.</p>
<p>
    <b><font style="line-height:3" size="3">11. ROZHODNÉ PRÁVO A JURISDIKCE</font></b>
    <br/>Tato smlouva se řídí a vykládá v souladu se zákony země vašeho bydliště bez ohledu na kolizní předpisy. Společně s vivo se ujednáváte na tom, že výslovně vylučujete uplatňování úmluvy OSN o smlouvách o mezinárodní koupi zboží (CISG). Jestliže z jakéhokoliv důvodu soud příslušné jurisdikce zjistí, že jakékoliv ustanovení nebo jeho část je neplatné nebo nevymahatelné, zbývající části této smlouvy zůstávají i nadále v plné platnosti a účinnosti.</p>
<p>
    <b><font style="line-height:3" size="3">12. KONTAKT</font></b>
    <br/>Máte-li jakékoli stížnosti, dotazy, komentáře nebo návrhy, můžete nám je sdělit prostřednictvím oficiálních webových stránek vivo (https://www.vivo.com) a zde kontaktovat vivo prostřednictvím online Služby péče o zákazníky.</p>
<p>
Autorská práva ©2022 vivo Mobile Communication Co., Ltd.  Všechna práva vyhrazena</p>
<p>
Datum aktualizace: 1. června 2022</p>
