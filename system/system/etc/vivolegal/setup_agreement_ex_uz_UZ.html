<p>
    <strong>Yakuniy foydalanuvchi bilan litsenziya kelishuvi</strong></p>
<p>
    <strong>MUHIM – FOYDALANISHDAN OLDIN BILAN TANISHIB CHIQING:</strong></p>
<p>
Mazkur Yakuniy foydalanuvchi bilan litsenziya kelishuvi (ushbu &quot;Kelishuv&quot;) siz (jismoniy yoki yuridik shaxs) hamda vivo oʻrtasida barcha oldindan oʻrnatilgan, yuklab olingan yoki boshqa shaklda olingan, vivo yoki uning filial kompaniyalari yoxud ularning litsenziarlari yoki taʼminotchilari egalik qiladigan hamda ushbu Kelishuv bilan birga taqdim etilgan dasturiy taʼminotdan hamda sizning ushbu telefon (&quot;Qurilma&quot;), uning operatsion tizimi, tarkibiy qismlari hamda tegishli material va hujjatlaridan (qanday shaklda boʻlishidan qatʼi nazar) (birgalikda, &quot;Dastur&quot;) foydalanishingiz yuzasidan tuzilgan huquqiy kelishuvdir.</p>
<p>
Bu yerdagi &quot;Biz&quot; yoki &quot;vivo&quot; soʻzlari No.1 vivo Rd., Chang’an, Dongguan, Guangdong Province manzilida joylashgan, 91441900557262083U yagona ijtimoiy kredit kodi bilan Dongguan munisipaliteti Bozor nazorati maʼmuriyati tomonidan registratsiya qilingan vivo Mobile Communication Co., Ltd. kompaniyasini bildiradi.</p>
<p>
    <strong>Sizning Dasturiy taʼminotni faollashtirish, undan foydalanish, yuklab olish, oʻrnatish yoki yangilashga doir xatti-harakatingiz ushbu Kelishuv shartlari va qoidalarini qabul qilishingiz hisoblanadi.</strong></p>
<p>
    <strong>Agar ushbu Kelishuv shartlari va qoidalariga rozilik berishni xohlamasangiz, ushbu Qurilmadan yoki Dasturdan foydalanmang yoxud Dastur yangilanishlarini yuklab olmang yoki oʻrnatmang. Agar ushbu qurilmani yaqinda sotib olgan boʻlsangiz va ushbu Kelishuv shartlariga rozi boʻlmasangiz, vivo qaytarish siyosati talablariga javob berilgan holatda, siz ushbu Dastur oʻrnatilgan Qurilmani va boshqa tegishli narsalarni (jumladan, hujjatlar va qadoqni) vivo kompaniyasiga yoki vivo vakolatli distribyutori, operatori, dileri yoxud oʻzingiz ushbu Qurilmani sotib olgan chakana savdo doʻkoniga qaytarishingiz mumkin.</strong></p>
<p>
    <strong>Ochiq kodli dasturiy taʼminot</strong></p>
<p>
Bu Dastur tarkibida ayrim ochiq kodli dasturiy taʼminot litsenziya kelishuvlari bilan boshqariladigan fayllar mavjud. Bunday ochiq kodli dasturiy taʼminot fayllari ushbu boʻlimda keltirilgan eslatmalar hamda boshqa shartlar va qoidalar bilan boshqariladi hamda amaldagi qonunchilik tomonidan ruxsat berilgan maksimal darajada &quot;SHUNDAYLIGICHA&quot; qoidasi asosida taqdim etiladi.</p>
<p>
Bu yerda keltirilgan ochiq manba(lar) hamda tegishli mualliflik huquqi va litsenziya shartlari uchun (agar sizda mualliflik huquqi va litsenziyalash shartlari yuzasidan tegishli shartlarni topishda muammolar boʻlsa, mijozlarga yordam xizmatimizga murojaat qiling) Qurilmadagi Sozlamalarda &quot;Ochiq DT litsenziyalari&quot; rukniga kiring. Siz http://www.apache.org/licenses/LICENSE-2.0 manzilida Apache Litsenziyasining 2.0 versiyasidan nusxa olishingiz mumkin.</p>
<p>
    <b><font style="line-height:3" size="3">1. FUQAROLIK XATTI-HARAKATLARIGA LAYOQATLILIK</font></b>
    <br/>(i) Siz ushbu Dasturdan foydalanganingizda yoki ushbu Kelishuvga rozilik berganingizda, oʻzingiz yashaydigan hudud qonunlariga binoan fuqarolik xatti-harakatlari layoqatiga ega hisoblanishingizni tasdiqlaysiz; (ii) Agar voyaga yetmagan yoki mamlakatingiz qonunlariga binoan fuqarolik xatti-harakatlari layoqatiga ega hisoblanmasangiz, u holda ota-onangiz yoki vasiyingizning ruxsati va roziligisiz ushbu Dasturdan foydalanmasligingiz yoki ushbu Kelishuvga rozilik bermasligingiz kerak; (iii) Sizning ushbu Dasturdan foydalanishingiz yoki mazkur Kelishuvni qabul qilishingiz ushbu boʻlimning birinchi paragrafidagi modda talablariga javob berishingiz yoki buning uchun ota-onangiz yoki vasiyingizning roziligini olganingizni bildiradi.</p>
<p>
    <b><font style="line-height:3" size="3">2. LITSENZIYA BERISH.</font></b>
    <br/>vivo ushbu bilan sizga bu yerda keltirilgan shartlar va qoidalarga muvofiq mazkur Qurilmada ushbu Dasturni oʻrnatish, unga kirish, foydalanish, ishlatish yoki yangilash uchun ekskluziv boʻlmagan, oʻtkazilmaydigan va cheklangan litsenziyani beradi.</p>
<p>
    <b><font style="line-height:3" size="3">3. LITSENZIYA CHEKLOVLARI.</font></b>
    <br/>Boshqa holatga vivo tomonidan bevosita va aniq ruxsat berilgan yoki bunday cheklov amaldagi qonun bilan taqiqlanmagan holatlardan tashqari, sizga quyidagilar TAQIQLANADI: (i) Dasturni oʻzgartirish, oʻgirish, teskari muhandislik, dekompilyatsiya, dizassembler qilish yoki Dastur yoxud hujjatlar asosida hosila ishlarni yaratish; (ii) Dastur yoki hujjatlarni nusxalash (tuzatish/almashtirishdan oldin zaxiralashdan tashqari, bunday zaxiraning hech qanday kompyuterga oʻrnatilmasligi yoki ishlatilmasligi hamda tuzatish/almashtirishdan keyin darhol oʻchirish/yoʻq qilish sharti bilan. Siz ushbu Dasturdan yoki uning istalgan qismidan olgan har qanday boshqa nusxalar ushbu Kelishuvni buzish hisoblanadi.); (iii) Dasturni yoki uning istalgan qismini ijaraga, lizingga berish, oʻtkazish yoki sub-litsenziya qilish yoxud bu yerda belgilangan huquqlarni biror shaklda boshqa birovga oʻtkazish; (iv) Dasturdagi egalik huquqi haqidagi ogohlantirishlar va yorliqlarni olib tashlash; (v) Boshqa biror dasturiy taʼminotni ushbu Dasturga qoʻshish, integratsiya qilish yoki u bilan birlashtirish; (vi) Dasturning yaxlitligiga putur yetkazgan holda Dasturni tahrirlash, oʻzgartirish yoki almashtirish; (vii) terminal qurilmalarning root ruxsatini olish, terminal qurilmani oʻzingiz yoki uchinchi tomon orqali buzish yoki biror xost yoxud tizim fayliga kirish, uni oʻzgartirish, olib tashlash yoki oʻchirib tashlash. Mazkur taqiqlangan usullarning istalgan biridan foydalanishingiz sizning Dastur uchun berilgan litsenziyangizni darhol bekor qiladi.
    <br/>Siz ushbu Dasturdan faqat barcha amaldagi qonunlar, jumladan, lekin bu bilan cheklanmagan holda, tegishli mualliflik huquqi va boshqa intellektual mulk huquqlari va/yoki eksport nazoratini muvofiqlashtirish qonunlariga muvofiq shaklda foydalanishga rozilik berasiz.
    <br/>Siz vivo yoki uning filial kompaniyalari yoxud ularning litsenziarlari va dunyo boʻylab joylashgan taʼminotchilarining intellektual mulk huquqlarini hurmat qilishingiz va ushbu Dasturdan faqat shaxsiy va notijoriy maqsadlarda foydalanishingiz kerak. Siz Dasturdan hech qanday shaklda tijoriy xizmatni yoki uning biror qismini taqdim etish uchun foydalanmasligingiz kerak.</p>
<p>
    <b><font style="line-height:3" size="3">4. EGALIK HUQUQI.</font></b>
    <br/>Bu Dasturga nisbatan yoki unga doir egalik huquqi, egalik qilish, huquqlar hamda intellektual mulk huquqlari abadiy yoki shart-sharoitdan kelib chiqqan holda vivo yoki uning filial kompaniyalari yoxud ularning litsenziarlari va dunyo boʻylab joylashgan taʼminotchilariga oid va tegishli boʻlishi kerak. Dastur orqali kirilgan kontentga egalik huquqi, egalik huquqlari va intellektual mulk huquqlarini tegishli kontent egasi oʻzida saqlab qoladi hamda ular tegishli mualliflik huquqi va boshqa qonunlar bilan himoyalangan boʻlishi mumkin. Bu litsenziya sizga bunday kontentga nisbatan HECH QANDAY huquqni bermaydi.</p>
<p>
    <b><font style="line-height:3" size="3">5. DASTURGA KIRITILADIGAN YANGILANISHLAR</font></b>
    <br/>vivo sizga ushbu Dastur uchun chiqarilgan yangilanishlarni taqdim etishi mumkin, ularga, jumladan, hech qanday cheklovsiz, operatsion tizim yoki boshqa dasturiy taʼminot va xizmatlarning yangilangan versiyalari, funksiyalar va funksional imkoniyatlarga kiritilgan qoʻshimchalar va takomillashtirishlar, qoʻshilgan komponentlar, nosozlik tuzatmalari, Dasturning biror qismini oʻchirish yoki xizmatlarning biror qismini taqdim etishni toʻxtatish (xususan, eskirgan, nomuvofiq yoki xavfli deb topilganida yoxud xatolik, xato ishlash yoki nosozliklar mavjudligi aniqlanganida) (birgalikda, &quot;Yangilanishlar&quot;) kirishi mumkin. Yangilanishlar ushbu qurilmaning ishlashi va xavfsizligini yaxshilash uchun yoki tizimingiz versiyasi mavjudligiga bogʻliq holda mobil tarmoq operatorlarining funksional sozlash ehtiyojlarini qondirish uchun moʻljallangan. Siz biz xavf-xatar holatlarini bartaraf etish zarur deb hisoblagan ayrim cheklangan holatlarda, masalan, siz yuklab olgan, lekin oʻrnatmagan operatsion tizim yangilanishida jiddiy xavfsizlik muammosi mavjudligi aniqlanganida, biz xavf-xatarlarning oldini olish uchun sizni oldindan ogohlantirmasdan yangilash paketini yoki yangilanishlarning bir qismini ushbu Qurilmadan oʻchirib tashlashimiz mumkinligini tasdiqlaysiz va bunga rozilik berasiz. Agar Yangilanishlarni avtomatik yuklab olish funksiyasini (toʻliq yoki qisman) yoki unga oʻxshash funksiyani yoqsangiz, eng oxirgi versiyasidan foydalanishingiz uchun Yangilanishlar ushbu Qurilmaga avtomatik yuklab olinadi; agar bunday funksiyani faolsizlantirsangiz, Yangilanishlarni oddiy usulda yuklab olishingiz talab qilinishi mumkin – lekin, bunday holda, Yangilanish haqidagi eslatmalar baribir sizga taqdim etilishi mumkin. Bundan tashqari, agar Yangilanishlarni avtomatik yuklab olish funksiyasini (toʻliq yoki qisman) yoki unga oʻxshash funksiyani yoqsangiz, Yangilanishlar tunda ushbu Qurilmadan foydalanmayotganingizda avtomatik yuklab olinadi. Bu Kelishuv uning yangilangan versiyasiga almashtirilguniga qadar yuklab olingan, oʻrnatilgan yoki foydalanilgan barcha Yangilanishlarga tatbiq etiladi.</p>
<p>
    <b><font style="line-height:3" size="3">6. TASHQI DASTURIY TAʼMINOT</font></b>
    <br/>Mazkur qurilmaga muayyan tashqi dasturiy taʼminot, ilova yoki xizmatlar (&quot;Tashqi dasturiy taʼminot&quot;) kirishi mumkin. Siz vivo har qanday Tashqi dasturiy taʼminotni qoʻllab-quvvatlash uchun javobgarlikni zimmangizga olmasligini va Tashqi dasturiy taʼminot har doim uning mavjud boʻlishini taʼminlashiga kafolat bermasligini tasdiqlaysiz va bunga rozilik berasiz. Hech qanday holatda vivo kompaniyasi Uchinchi tomon dasturi yoki tegishli uchinchi tomonlar uchun ochiq bayon qilingan yoki nazarda tutilgan kafolatni bermaydi hamda vivo uchinchi tomonlar taqdim etgan hech qanday kontent, xizmatlar yoki boshqa materiallar uchun javobgar hisoblanmaydi. Bundan tashqari, har qanday Tashqi dasturiy taʼminotdan foydalanish tegishli litsenziya kelishuvi, maxfiylik siyosati va/yoki tegishli uchinchi tomonning boshqa kelishuvlari orqali tartibga solinishini tasdiqlaysiz va bunga rozilik bildirasiz. Tashqi dasturiy taʼminotdan foydalanish yuzasidan javobgarlik zimmangizda. <strong>Qonun tomonidan ruxsat berilgan maksimal darajada vivo kompaniyasi hech qanday Uchinchi tomon dasturiy taʼminoti uchun javobgar emas hamda sizning Uchinchi tomon dasturiy taʼminotidan foydalanishingiz uchun javobgar hisoblanmaydi.</strong></p>
<p>
    <b><font style="line-height:3" size="3">7. OGOHLANTIRISH VA JAVOBGARLIKNI CHEKLASH</font></b>
    <br/><strong>Mazkur moddadagi hech narsa qonunda istisno etilishi yoki cheklanishi mumkin boʻlmagan hech qanday xaridorlar huquqlari yoki kafolatlarini, jumladan, hech qanday cheklovsiz yashash joyingizdagi yurisdiksiyaning isteʼmolchilar huquqlarini himoya qilishga doir qonunlariga muvofiq xaridorlarga berilgan har qanday isteʼmolchi huquqlari yoki kafolatlarini istisno qilish yoxud boshqa yoʻl bilan cheklashni nazarda tutmaydi.</strong>
    <br/><strong>Qonunda ruxsat etilgan darajada, istisno etilishi yoki cheklanishi mumkin boʻlmagan qonunlarda (jumladan, yashash joyingizdagi yurisdiksiyasining isteʼmolchilar huquqlarini himoya qilishga doir qonunlariga muvofiq isteʼmolchilarga berilgan har qanday isteʼmolchi huquqlari yoki kafolatlari) nazarda tutilgan har qanday shartlarni buzganligi uchun sizning yagona va ekskluziv himoya vositangiz hamda vivo kompaniyasining javobgarligi quyidagilarning istalgan biri yoki bir nechtasi bilan cheklanadi (kompaniyaning xohishiga qarab belgilanadi): (i) mahsulotlarga doir, mahsulotlarni almashtirish yoki tuzatish yoki mahsulotlarni almashtirish yoki tuzatish xarajatlarini toʻlash; va (ii) xizmatlarga doir, takroran xizmat koʻrsatish yoki takroran xizmat koʻrsatish xarajatlarini toʻlash.</strong>
        <br/><strong>Mazkur moddaning yuqoridagi bandlarini hisobga olgan holda, qonunda ruxsat etilgan darajada, ushbu dasturiy taʼminot hech qanday kafolatsiz, &quot;shundayligicha&quot; taqdim etiladi. vivo va uning filial kompaniyalari va ularning litsenziarlari hamda dunyo boʻylab joylashgan taʼminotchilari kelgusida, qonunda ruxsat etilgan darajada, hech qanday vakolat va kafolatlarni, ochiq bayon qilingan yoki nazarda tutilgan boʻlsin, jumladan, bular bilan cheklanmagan holda, hech qanday tovarlik, muayyan maqsadga muvofiqlik hamda buzilmaslik vakolati yoki kafolatini, shuningdek, quyidagilarning hech biri uchun hech qanday vakolat va kafolatni bermaydi: (i) xizmatning muayyan ehtiyojlaringizni qondirishi; (ii) xizmatning muntazam ravishda, oʻz vaqtida, xavfsiz yoki kamchiliksiz taqdim etilishi; (iii) dasturiy taʼminot yoki biror xizmatdan foydalanish paytida siz olgan maʼlumotlarning aniq va ishonchliligi; yoki (iv) har qanday dasturiy taʼminotdagi biror nuqson yoki xatoning xizmatimizning bir qismi sifatida tuzatilishi. vivo kompaniyasi sizning tarmoq operatoringizga bogʻliq emasligi sababli, vivo tarmoq operatoringiz taqdim etadigan tarmoq xizmat doirasi yoki xizmatlarning mavjudligi yoxud sifatiga doir kafolat berishga majbur emas. Qonunda ruxsat etilgan darajada, dasturiy taʼminotdan foydalanish yoki uning ishlashi natijasida kelib chiqadigan barcha xavf-xatar uchun oʻzingiz javobgar boʻlasiz. Qonunda ruxsat etilgan darajada, uchinchi tomon xizmatidan foydalanishingiz oqibatida qurilmaga yetkazilgan har qanday shikastlanish yoki maʼlumotlar yoxud kontentning yoʻqotilishi uchun oʻzingiz javobgar hisoblanasiz. Hech qanday holatda vivo, uning filial kompaniyalari va ularning litsenziarlari hamda dunyo boʻylab joylashgan taʼminotchilari har qanday natijaviy, tasodifiy, bilvosita, maxsus, jazo tariqasidagi yoki boshqa zarar (jumladan, hech qanday cheklovsiz, biznesda foydaning yoʻqotilishi oqibatidagi zarar, biznesning toʻxtab qolishi, biznesga oid maʼlumotlarning yoʻqolishi yoki boshqa moddiy yoʻqotishlar) uchun ushbu kelishuvdan kelib chiqqan holda yoki dasturiy taʼminotni yoxud uning biror qismini ishlatish yoki ulardan foydalana olmaslik oqibati uchun, hatto vivo yoki uning filial kompaniyalari va ularning litsenziarlari hamda dunyo boʻylab joylashgan taʼminotchilari bunday zarar yetkazilishi mumkinligi haqida ogohlantirilgan boʻlsa ham javobgar hisoblanmaydi. vivo kompaniyasi vivo tomonidan taqdim etilgan har qanday mahsulot, xizmat, funksiya yoki funksional imkoniyatlardan nooʻrin yoki noqonuniy foydalanilishi uchun javobgar hisoblanmaydi. Qonun tomonidan ruxsat berilgan maksimal darajada, har qanday zarar uchun vivo kompaniyasining ushbu kelishuv doirasidagi umumiy majburiyati hech qachon siz sotib olgan qurilmaning xarid narxidan oshmasligi kerak. Siz vivo tomonidan taqdim etilgan har qanday mahsulot, xizmat, funksiya, funksional imkoniyatdan foydalanishda amaldagi barcha tegishli qonunlarga rioya qilishingiz kerak. Siz bu yerda keltirilgan shartlar va qoidalar taʼsir oʻtkazmaydigan boshqa isteʼmolchi huquqiga ega boʻlishingiz mumkin. Agar siz yashaydigan yurisdiksiya qonunlariga binoan ayrim shartlar va qoidalar yaroqsiz yoki bajarib boʻlmaydigan deb topilsa, bunday holda vivo kompaniyasining har qanday yaroqsizlik yoki bajarib boʻlmaslik uchun majburiyati qonun tomonidan ruxsat berilgan minimal darajada boʻlishi kerak.</strong></p>
<p>
    <b><font style="line-height:3" size="3">8. EKSPORT NAZORATI</font></b>
    <br/>Siz amaldagi qonunlar va ushbu Dasturiy taʼminot sotib olingan yurisdiksiyaning tegishli qonunlari bilan ruxsat berilganidan boshqa holatlarda ushbu Dasturiy taʼminotdan foydalana olmaysiz yoki uni boshqa biror usulda eksport yoxud qayta eksport qilolmaysiz.</p>
<p>
    <b><font style="line-height:3" size="3">9. ZARARNI QOPLASH</font></b>
    <br/>Siz vivo, uning mansabdor shaxslari, direktorlari va xodimlarini sizning (i) Dasturga aloqador boʻlgan har qanday materialni (quyida tavsiflangan, vivo tomonidan foydalanish uchun taqdim etilgan materiallardan boshqa) koʻrish, yuklab olish, kodlash, arxivlash, nusxalash yoki yuborish orqali uchinchi tomon huquqlari yoki amaldagi qonunni buzishingiz yoki (ii) ushbu Kelishuv shartlari va qoidalarini buzishingiz qilingan daʼvo oqibatidagi yoki unga bogʻliq har qanday yoʻqotish, zarar, toʻlov va chiqimlardan (jumladan, lekin bu bilan cheklanmagan holda, advokatlik toʻlovlari va sayohat chiqimlaridan) xalos qilasiz va himoyalaysiz. Tushunmovchiliklarning oldini olish uchun ushbu moddaga muvofiq har qanday yoʻqotish, zarar, jarima yoki xarajatlar ular vivo tomonidan yoʻl qoʻyilgan shunday yoʻqotish, zarar, jarima yoki xarajatlarga proporsional miqdorda kamaytiriladi.</p>
<p>
    <b><font style="line-height:3" size="3">10. TUGATISH</font></b>
    <br/>Agar bu yerda keltirilgan biror sharti va qoidasiga rioya qilmasangiz, ushbu Kelishuv uning bekor qilinishi haqida oldindan ogohlantirmasdan avtomatik ravishda bekor qilinadi.</p>
<p>
    <b><font style="line-height:3" size="3">11. TATBIQ ETILADIGAN QONUNLAR VA YURISDIKSIYA</font></b>
    <br/>Bu Kelishuv qonunchilikdagi ayrim zidliklarga qaramay, yashash joyingizdagi qonunlarga muvofiq boshqariladi va talqin qilinadi. Siz va vivo kompaniyasi Birlashgan Millatlar Tashkilotining Xalqaro tovar oldi-sotdisiga doir Shartnomalarini ochiq ravishda istisno qilishga rozilik berasiz. Agar biror sabab tufayli vakolatli yurisdiksiya sudi bu yerda keltirilgan modda yoki boʻlimni yaroqsiz va bajarib boʻlmaydigan deb topsa, ushbu kelishuvining qolgan qismi toʻliq oʻz kuchida qoladi va amal qiladi.</p>
<p>
    <b><font style="line-height:3" size="3">12. ALOQA</font></b>
    <br/>Agar biror shikoyat, savol, fikr yoki takliflaringiz boʻlsa, vivo kompaniyasiga onlayn Mijozlarga yordam xizmati orqali murojaat qilish uchun vivo rasmiy veb-saytiga (https://www.vivo.com) kirishingiz mumkin.</p>
<p>
©2022  vivo Mobile Communication Co., Ltd.  Barcha huquqlar himoyalangan</p>
<p>
1-iyun 2022-yilda yangilangan</p>
