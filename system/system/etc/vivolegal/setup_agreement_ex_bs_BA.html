<p>
    <strong>Ugovor o licenciranju s krajnjim korisnikom</strong></p>
<p>
    <strong>VAŽNO – PAŽLJIVO PROČITAJTE PRIJE KORIŠTENJA:</strong></p>
<p>
Ovaj Ugovor o licenciranju s krajnjim korisnikom (ovaj &quot;Ugovor&quot;) predstavlja pravni sporazum između vas (u svojstvu fizičke ili pravne osobe) i kompanije vivo, za cjelokupan softver, bilo da je predinstaliran, preuzet ili drugačije nabavljen, u vlasništvu kompanije vivo ili njenih pridruženih kompanija odnosno njenih davatelja licence ili dobavljača i koji se pruža zajedno s ovim Ugovorom i vezan je za korištenje ovog telefona (&quot;Uređaj&quot;), što može uključivati operativni sistem, komponente i relevantne materijale i dokumentaciju (u bilo kojem obliku) (zajednički: &quot;Softver&quot;).</p>
<p>
Izrazi &quot;mi&quot; ili &quot;vivo&quot; korišteni u ovom dokumentu, označavaju kompaniju vivo Mobile Communication Co., d.o.o., sa sjedištem na adresi No.1 vivo Rd., Chang&apos;an, Dongguan, Guangdong Province, s jedinstvenim matičnim brojem kompanije 91441900557262083U registrovanim kod Uprave za nadzor tržišta općine Dongguan.</p>
<p>
    <strong>Vaši postupci aktiviranja, korištenja, preuzimanja, instaliranja ili ažuriranja Softvera smatraju se vašim prihvatanjem odredbi i uslova ovog Ugovora.</strong></p>
<p>
    <strong>Ako ne želite dati saglasnost za uslove i odredbe ovog Ugovora, nemojte koristiti ovaj Uređaj ni Softver niti preuzimati ni instalirati ažuriranja Softvera. Ako ste nedavno kupili Uređaj i niste saglasni sa uslovima i odredbama ovog Ugovora, u skladu sa premisom o politici refundiranja kompanije vivo, možete vratiti ovaj Uređaj u koji je ugrađen Softver i ostale priložene stavke (uključujući dokumentaciju i pakovanje) kompaniji vivo ili ovlaštenom distributeru kompanije vivo, operateru, prodajnom zastupniku ili maloprodajnoj trgovini u kojoj ste kupili ovaj Uređaj.</strong></p>
<p>
    <strong>Softver otvorenog kôda</strong></p>
<p>
Ovaj Softver uključuje softverske datoteke koje podliježu odgovarajućim ugovorima o licenciranju softvera otvorenog kôda. Takve datoteke softvera otvorenog kôda regulirane su obavještenjima i drugim uslovima i odredbama pomenutim u ovom odjeljku i pružaju se &quot;TAKVE KAKVE JESU&quot; u najvećoj mogućoj mjeri dozvoljenoj odredbama važećih zakona.</p>
<p>
Za ovdje sadržane datoteke softvera otvorenog kôda, pristupite opciji &quot;Licenca za softver otvorenog kôda&quot; u Postavkama Uređaja gdje su dostupne odgovarajuće odredbe o autorskim pravima i licenciranju (u slučaju bilo kakvih problema s pronalaženjem odgovarajućih odredaba o autorskim pravima i licenciranju, obratite se našoj korisničkoj službi). Kopiju Apache licence, verzija 2.0 možete dobiti na adresi http://www.apache.org/licenses/LICENSE-2.0.</p>
<p>
    <b><font style="line-height:3" size="3">1.PRAVNA SPOSOBNOST</font></b>
    <br/>(i)Ovim izjavljujete i garantirate da imate punu pravnu sposobnost u skladu sa zakonima vaše regije vezano za korištenje Softvera i davanje pristanka za ovaj Ugovor; (ii)Nećete koristiti Softver niti dati pristanak na ovaj Ugovor bez saglasnosti ili potvrde roditelja ili staratelja u slučaju da ste maloljetno lice ili da nemate punu pravnu sposobnost u skladu sa zakonom vaše regije; (iii)Vaše korištenje Softvera ili prihvatanje ovog Ugovora smatrat će se vašim ispunjavanjem odredbi iz prvog stava ovog odjeljka odnosno pribavljanjem saglasnosti roditelja ili staratelja.</p>
<p>
    <b><font style="line-height:3" size="3">2.DODJELA LICENCE.</font></b>
    <br/>Kompanija vivo ovim vam dodjeljuje neekskluzivnu, neprenosivu i ograničenu licencu za instaliranje, pristup, korištenje, pokretanje i ažuriranje Softvera na ovom Uređaju u skladu sa ovdje datim odredbama i uslovima.</p>
<p>
    <b><font style="line-height:3" size="3">3. OGRANIČENJA LICENCE.</font></b>
    <br/>Osim u mjeri u kojoj je to izričito i nedvosmisleno odobrila kompanija vivo ili u mjeri u kojoj su takva ograničenja izričito zabranjena primjenjivim zakonom, NE SMIJETE: (i) modifikovati, prevoditi, vršiti obrnuti inženjering, dekompilirati, rastavljati Softver ili kreirati izvedena djela na osnovu Softvera; (ii) kopirati Softver ili bilo koji njegov dio (osim izrade rezervne kopije zbog popravke ili zamjene, pod uslovom da takva rezervna kopija ili zamjena ne bude instalirana ili korištena na bilo kojem računaru, te da će biti izbrisana ili uništena odmah nakon popravke ili zamjene. Bilo kakve druge kopije Softvera ili bilo kojeg njegovog dijela, koje izradite, smatrat će se kršenjem ovog Ugovora.); (iii) iznajmljivati, davati u najam, prenositi ni podlicencirati Softver ni bilo koji njegov dio niti na drugi način prenositi pripadajuća prava na druge osobe; (iv) uklanjati bilo kakve deklaracije o vlasništvu ili oznake date na Softveru; (v) dodavati, integrirati ili kombinirati bilo koji drugi softver u ili sa Softverom; (vi) neovlašteno modifikovati, mijenjati ni zamjenjivati Softver čime se narušava integritet Softvera; (vii) rutirati terminalne uređaje, krekirati terminalne uređaje lično ili uz pomoć trećeg lica ni pristupati, modifikovati, uklanjati niti deinstalirati bilo kakve hostove ili sistemske datoteke. Svako takvo zabranjeno korištenje dovodi do trenutnog ukidanja vaše licence za korištenje Softvera.
    <br/>Saglasni ste da Softver koristite jedino na način koji je u potpunosti usklađen sa svim važećim zakonima, uključujući bez ograničenja, restrikcije koje proističu iz važećih zakona o autorskim pravima i drugim pravima intelektualnog vlasništva odnosno iz propisa o kontroli izvoza.
    <br/>Poštivat ćete intelektualno vlasništvo kompanije vivo, njenih pridruženih kompanija ili njihovih davatelja licence i dobavljača širom svijeta i koristit ćete Softver isključivo u lične i nekomercijalne svrhe. Nećete koristiti Softver na bilo koji način u svrhu pružanja ili kao dio bilo koje komercijalne usluge ili aplikacije.</p>
<p>
    <b><font style="line-height:3" size="3">4. TITULARNA PRAVA.</font></b>
    <br/>Titularna prava, vlasništvo, prava na Softver i prava intelektualnog vlasništva za Softver, pripadaju kompaniji vivo, njenim pridruženim kompanijama ili njihovim davateljima licence i dobavljačima širom svijeta, na trajnoj osnovi ili kako je primjenjivo. Titularna prava, prava vlasništva i prava intelektualnog vlasništva za sadržaj kojem se pristupa putem Softvera, zadržava važeći vlasnik sadržaja i ista mogu biti zaštićena važećim zakonima o autorskim pravima i drugim propisima. Ova licenca vam NE DAJE bilo kakva prava na takve sadržaje.</p>
<p>
    <b><font style="line-height:3" size="3">5. AŽURIRANJA SOFTVERA</font></b>
    <br/>Kompanija vivo vam može staviti na raspolaganje ažuriranja Softvera koja mogu uključivati, bez ograničenja, nadograđene verzije operativnog sistema ili drugog softvera ili usluga, dopune, unapređenja i poboljšanja funkcija i funkcionalnosti, dodatne komponente, ispravke grešaka, brisanja dijelova Softvera ili ukidanje dijelova usluge (posebno kada se ista smatra zastarjelom, neprikladnom ili nesigurnom ili uslijed greške, kvara ili programskih nedostataka) (zajednički: &quot;Ažuriranja&quot;). Ažuriranje su osmišljena za poboljšanje performansi i sigurnosti Uređaja odnosno ispunjavanju potreba operatera mobilnih mrežnih operatera za funkcionalnim prilagođavanjima, ukoliko su ista dostupna za verziju vašeg sistema. Potvrđujete i saglasni ste da u pojedinim ograničenim okolnostima upravljanja rizicima, možemo kada procijenimo da je to neophodno, izbrisati dio Ažuriranja bez prethodnog obavještenja, npr. ako utvrdimo da nadogradnja sistema koju ste preuzeli ali još uvijek niste instalirali, sadrži značajne sigurnosne rizike, možemo bez prethodnog obavještenja ukloniti instalacioni paket sa ovog Uređaja u cilju izbjegavanja rizika. Ako omogućite funkciju automatskog preuzimanja Ažuriranja (u cijelosti ili djelimično) ili sličnu funkciju, Ažuriranja se automatski preuzimaju na ovaj Uređaj da biste mogli koristiti najnoviju verziju, ako ovu funkciju onemogućite, možda će biti potrebno da ručno preuzmete Ažuriranja – međutim, u takvom slučaju, obavještenje o Ažuriranjima možda će vam i dalje biti dostupno. Nadalje, ako omogućite funkciju automatske instalacije Ažuriranja (u cijelosti ili djelimično) ili sličnu funkciju, Ažuriranja će se automatski instalirati, na primjer, kada uređaj ne koristite u noćnim satima. Ovaj Ugovor se primjenjuje na sva Ažuriranja koja su preuzeta, instalirana ili se koriste, osim u slučaju kada je izdana nadograđena verzija.</p>
<p>
    <b><font style="line-height:3" size="3">6. SOFTVER TREĆEG LICA</font></b>
    <br/>Ovaj Uređaj može uključivati određeni softver, aplikacije ili usluge trećeg lica (&quot;Softver trećeg lica&quot;). Potvrđujete i saglasni ste da kompanija vivo ne preuzima odgovornost za pružanje podrške za bilo koji softver trećeg lica i ne pruža garanciju da će softver trećeg lica biti neprekidno dostupan. Ni u kom slučaju, to ne predstavlja izričitu ili podrazumijevanu garanciju za Softver trećeg lica ili za odgovarajuća treća lica, a kompanija vivo ne snosi odgovornost za bilo koji sadržaj, usluge i bilo koje druge materijale koje pružaju treća lica. Nadalje potvrđujete i saglasni ste da upotreba bilo kojeg Softvera trećeg lica podliježe važećim licencnim ugovorima, politici privatnosti i/ili drugim ugovorima odgovarajućeg trećeg lica. Softver trećeg lica koristite na vlastiti rizik. <strong>U maksimalnoj mjeri u kojoj je to dozvoljeno važećim zakonima, kompanija vivo nije odgovorna za bilo kakav Softver trećeg lica i ne snosi odgovornost za vaše korištenje Softvera trećeg lica.</strong></p>
<p>
    <b><font style="line-height:3" size="3">7. ODRICANJE OD ODGOVORNOSTI I OGRANIČENJE ODGOVORNOSTI</font></b>
    <br/><strong>Ništa u ovom članu nije namijenjeno da isključi niti da na drugi način ograniči bilo koja potrošačka prava ili garancije kupcima, koja nije moguće isključiti ili ograničiti u skladu sa zakonom, uključujući bez ograničenja, sva potrošačka prava i garancije potrošačima u skladu sa zakonima, a koja se odnose na zaštitu potrošača u jurisdikciji vašeg prebivališta.</strong>
    <br/><strong>U mjeri u kojoj to dozvoljava zakon, vaš jedini i isključivi pravni lijek i isključiva odgovornost kompanije vivo za kršenje bilo kojih odredbi predviđenih zakonom koje se ne mogu isključiti ili ograničiti (uključujući bilo kakva zakonska prava potrošača ili garancije potrošačima u vezi sa zaštitom potrošača u državi vašeg mjesta prebivališta) bit će ograničeni na jedno ili više od niže navedenog (utvrđuje se po isključivom nahođenju kompanije vivo): (i) u vezi sa proizvodima, na zamjenu ili popravak proizvoda ili plaćanje troškova zamjene ili popravka proizvoda; i (ii) u vezi sa uslugama, na ponovno pružanje usluga ili plaćanje troškova ponovnog pružanja usluga.</strong>
        <br/><strong>U skladu sa gornjim stavovima u ovom članu, u mjeri u kojoj je to dozvoljeno zakonom, softver se isporučuje &quot;kakav jeste&quot; bez bilo kakvih garancija. Kompanija vivo i njene pridružene kompanije i njihovi davaoci licenci i dobavljači širom svijeta nadalje odriču odgovornost, u mjeri u kojoj je to dozvoljeno zakonom, svih izjava i garancija, izričitih ili implicitnih, uključujući, bez ograničenja, bilo kakvu izjavu ili garanciju utrživosti, prikladnosti za određenu namjenu i nekršenje prava, kao i svake izjave i garancije o tome: (i) da će usluga zadovoljiti vaše konkretne potrebe; (ii) da će se usluga pružati na neprekidan, pravovremen i siguran način i bez nedostataka; (iii) da su informacije do kojih dođete tokom korištenja softvera ili bilo koje usluge tačne i pouzdane; ili (iv) da će svaki nedostatak ili greška bilo kojeg softvera biti otklonjeni kao dio naše usluge. Kompanija vivo ne obavezuje vašeg mrežnog operatera, pa stoga kompanija vivo neće biti u obavezi da garantuje pokrivenost mrežom ili dostupnost ili kvalitet usluga koje pruža vaš mrežni operater. U mjeri u kojoj je to dozvoljeno zakonom, cjelokupni rizik koji proizilazi iz korištenja ili performansi softvera, snosite vi. U mjeri u kojoj je to dozvoljeno zakonom, sva oštećenja uređaja ili gubici podataka ili sadržaja nastali uslijed korištenja bilo koje usluge trećeg lica, predstavljaju vaš vlastiti rizik. Ni u kom slučaju, kompanija vivo i njene pridružene kompanije i njihovi davatelji licenci i njihovi dobavljači širom svijeta, neće snositi nikakvu odgovornost za bilo kakve posljedične, slučajne, indirektne, posebne, kaznene ili druge štete (uključujući bez ograničenja, štete uslijed gubitka poslovnog profita, prekida poslovanja, gubitka poslovnih informacija ili drugih novčanih gubitaka) koje proizilaze iz ovog ugovora ili korištenja odnosno nemogućnosti korištenja softvera ili bilo kojeg njegovog dijela, čak i onda kada su kompanija vivo i njene pridružene kompanije i njihovi davatelji licenci i njihovi dobavljači širom svijeta, upoznati s mogućnošću nastanka takvih šteta. Kompanija vivo ne snosi odgovornost za bilo kakvo protupravno ili nezakonito korištenje proizvoda, usluga, funkcija ili funkcionalnosti koje pruža kompanija vivo. U mjeri u kojoj je to dozvoljeno zakonom, ukupna odgovornost kompanije vivo za bilo kakve štete u skladu s ovim ugovorom, nikad neće premašiti cijenu koju ste platili prilikom kupovine uređaja. Trebate se pridržavati svih primjenjivih zakonskih propisa koji su na snazi, prilikom korištenja bilo kojeg proizvoda, usluge, funkcije ili funkcionalnosti koje pruža kompanija vivo. Možda imate i druga potrošačka prava na koja ovdje navedeni uslovi i odredbe nemaju učinak. U slučaju da pojedine odredbe i uslovi ne važe ili nisu provedivi u skladu sa zakonima koji važe u oblasti nadležnosti vašeg prebivališta, u datim okolnostima, odgovornost kompanije vivo vezano za bilo kakvo nevaženje ili neprovodivost, bit će ograničena na najmanju moguću mjeru dozvoljenu takvim zakonima.</strong></p>
<p>
    <b><font style="line-height:3" size="3">8. KONTROLA IZVOZA</font></b>
    <br/>Ne smijete koristiti niti na drugi način izvoziti ili ponovo izvoziti ovaj Softver osim kako je propisano važećim zakonom i odgovarajućim zakonima jurisdikcije u kojoj je Softver nabavljen.</p>
<p>
    <b><font style="line-height:3" size="3">9. OBEŠTEĆENJE</font></b>
    <br/>Saglasni ste osigurati, obeštetiti i braniti kompaniju vivo, njene službenike, direktore i zaposlenike od i protiv bilo kakvih gubitaka, šteta, novčanih kazni i troškova (uključujući, bez ograničenja troškove pravnih zastupnika i putne troškove) koji proizlaze iz ili se odnose na tvrdnje da ste (i) prekršili prava trećeg lica ili važeće zakone pregledavanjem, preuzimanjem, šifriranjem, komprimiranjem, kopiranjem ili prenošenjem bilo kakvih materijala (osim materijala koje kompanija vivo stavlja na raspolaganje za korištenje u skladu sa ovim odredbama) u vezi sa Softverom ili (ii) prekršili bilo koje odredbe i uslove ovog Ugovora. U svrhu izbjegavanja nedoumica, odštetna odgovornost u skladu sa ovom klauzulom proporcionalno se umanjuje u mjeri u kojoj je kompanija vivo uzrokovala takve gubitke, štete, novčane kazne ili troškove.</p>
<p>
    <b><font style="line-height:3" size="3">10. RASKID UGOVORA</font></b>
    <br/>Ovaj Ugovor će se automatski raskinuti bez prethodnog obavještenja ukoliko ne ispunite bilo koju od odredbi i uslova koje isti sadrži.</p>
<p>
    <b><font style="line-height:3" size="3">11. MJERODAVNI ZAKONI I NADLEŽNOST</font></b>
    <br/>Ugovor će se primjenjivati i tumačiti u skladu sa zakonima vašeg prebivališta, bez obzira na njegov sukob s propisima zakona. Vi i kompanija vivo pristajete izričito isključiti primjenu Konvencije Ujedinjenih naroda o ugovorima o međunarodnoj prodaji robe. Ukoliko iz bilo kojeg razloga, nadležni sud utvrdi da je neka od ovdje datih odredbi ili njen dio, nevažeća i neprovodiva, preostali dio ovog Ugovora ostaje na snazi i primjenjuje se u potpunosti.</p>
<p>
    <b><font style="line-height:3" size="3">12. KONTAKT</font></b>
    <br/>Za sve prigovore, pitanja, komentare ili sugestije, pogledajte zvaničnu web lokaciju kompanije vivo (https://www.vivo.com) kako biste kompaniju vivo kontaktirali putem korisničke podrške na mreži.</p>
<p>
Autorska prava ©2022 vivo Mobile Communication Co., d.o.o.  Sva prava zadržana</p>
<p>
Ažurirano 1. juna 2022.</p>
