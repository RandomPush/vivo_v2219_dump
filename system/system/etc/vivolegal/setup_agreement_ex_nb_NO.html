<p>
    <strong>Lisensavtale for sluttbrukere</strong></p>
<p>
    <strong>VIKTIG – LES NØYE FØR BRUK:</strong></p>
<p>
Denne lisensavtalen for sluttbrukere (denne «avtalen») er en juridisk bindende avtale mellom deg (en fysisk eller juridisk person) og vivo, for all programvaren, enten den er forhåndsinstallert eller lastet ned eller anskaffet på annen måte, som eies av vivo eller dets tilknyttede selskaper eller lisensgivere eller leverandører og leveres sammen med denne avtalen og er knyttet til din bruk av denne telefonen («enheten»), som kan omfatte operativsystem, komponenter og relevant materiale og dokumentasjon (i en hvilken som helst form) (samlet kalt «programvaren»).</p>
<p>
«Vi» eller «vivo» vil fra nå av henvise til vivo Mobile Communication Co., Ltd. med adresse No. 1, vivo Rd., Chang'an, Dongguan, Guangdong Province, med «Uniform Social Credit Code» 91441900557262083U registrert av markedstilsynsadministrasjonen til Dongguan kommune.</p>
<p>
    <strong>Ved å aktivere, bruke, laste ned, installere eller oppdatere programvaren anses du for å ha godtatt betingelsene i denne avtalen.</strong></p>
<p>
    <strong>Hvis du ikke er villig til å godta betingelsene i denne avtalen, skal du ikke bruke enheten eller programvaren eller laste ned eller installere oppdateringen av programvaren. Hvis du nylig har kjøpt enheten og du ikke godtar betingelsene i denne avtalen, og du oppfyller kravene i vivos retningslinjer for refusjon, kan du returnere denne enheten der programvaren er innebygd, og andre medfølgende artikler (inkludert dokumentasjon og emballasje) til vivo eller den vivo-autoriserte distributøren, operatøren, forhandleren eller butikken der du kjøpte denne enheten.</strong></p>
<p>
    <strong>Programvare med åpen kildekode</strong></p>
<p>
Programvaren inneholder programvarefiler som er underlagt visse lisensavtaler for åpen kildekode. Slike programvarefiler med åpen kildekode er underlagt merknadene og andre vilkår som er nevnt i dette avsnittet, og leveres på en «som den er»-basis i den grad det er tillatt i gjeldende lovgivning.</p>
<p>
For filen(e) med åpen kildekode kan du se «Lisens for åpen kildekode» i Innstillinger på enheten for de relevante opphavsrett- og lisensklausulene (hvis du har problemer med å finne de relevante opphavsrett- og lisensklausulene, kan du kontakte kundeservice). Du kan få en kopi av Apache-lisensen versjon 2.0 på http://www.apache.org/licenses/LICENSE-2.0.</p>
<p>
    <b><font style="line-height:3" size="3">1.MYNDIGHET</font></b> <br/>(i) Du erklærer og garanterer at du har full myndighet i henhold til lovene i din region når du bruker tjenesten eller godtar denne avtalen, (ii) du skal ikke bruke denne tjenesten eller godta denne avtalen uten at du har innhentet tillatelse fra foreldre eller verge hvis du ikke er myndig i henhold til lovene i din region, og (iii) din bruk av tjenesten eller aksept av avtalen er kun gyldig så lenge du oppfyller kravene i første punkt eller har innhentet tillatelse til det fra foreldre eller verge.</p>
<p>
    <b><font style="line-height:3" size="3">2.TILDELING AV LISENS.</font></b> <br/>vivo gir deg med dette en ikke-eksklusiv, ikke-overførbar og begrenset lisens til å installere, få tilgang til, bruke, kjøre eller oppdatere programvaren på denne enheten underlagt vilkårene i denne avtalen.</p>
<p>
    <b><font style="line-height:3" size="3">3. LISENSBEGRENSNINGER.</font></b> <br/>Unntatt i den grad annet er uttrykkelig og utvetydig godkjent av vivo eller i den grad slike begrensninger er uttrykkelig forbudt ved gjeldende lov, skal du IKKE: (i) endre, oversette, utføre omvendt utvikling av, dekompilere eller demontere programvaren eller skape avledede verk basert på programvaren, (ii) kopiere programvaren eller noen del av den (unntatt som sikkerhetskopi ved reparasjon eller utskiftning, forutsatt at slik reparasjon eller utskiftning ikke installeres eller brukes på en datamaskin og slettes eller tilintetgjøres umiddelbart etter reparasjon eller utskiftning. Alle andre kopier du lager av programvaren eller noen del av den, skal anses som brudd på denne avtalen.), (iii) leie, lease, overføre eller viderelisensiere programvaren eller noen del av den eller på annen måte overføre rettighetene til den til andre, (iv) fjerne merknader om eiendomsrett eller etiketter på programvaren, (v) legge til, integrere eller kombinere annen programvare i eller med programvaren, (vi) manipulere, endre eller erstatte programvaren slik at programvarens integritet svekkes, (vii) få rottilgang til terminalenheter, cracke terminalenheten på egen hånd eller gjennom en tredjepart eller få tilgang til, endre, fjerne eller avinstallere verts- eller systemfiler. All slik forbudt bruk gjør at din lisens til å bruke programvaren umiddelbart opphører. <br/> Du godtar at du bare skal bruke programvaren på en måte som er i tråd med alle relevante lover, herunder blant annet begrensninger av relevante opphavsrettigheter og andre immaterielle rettigheter og/eller forskrifter om eksportkontroll. <br/> Du skal respektere de immaterielle rettighetene til vivo eller dets tilknyttede selskaper eller deres lisensgivere og leverandører over hele verden og skal bare bruke programvaren til personlige og ikke-kommersielle formål. Du skal ikke bruke programvaren til å levere, eller som en del av, en kommersiell tjeneste eller app.</p>
<p>
    <b><font style="line-height:3" size="3">4. NAVN.</font></b> <br/>Navn, eierskap, rettigheter og immaterielle rettigheter i og til programvaren skal tilhøre og tilhører vivo eller dets tilknyttede selskaper eller deres lisensgivere og leverandører over hele verden for alltid eller der det er aktuelt. Eiendomsrett, eierskapsrettigheter og immaterielle rettigheter i og til innholdet som åpnes gjennom programvaren, skal tilhøre eieren av det aktuelle innholdet og kan være beskyttet av gjeldende lover om opphavsrett eller andre lover. Denne lisensen gir deg INGEN rettigheter til slikt innhold.</p>
<p>
    <b><font style="line-height:3" size="3">5. OPPDATERINGER AV PROGRAMVAREN</font></b> <br/>vivo kan gjøre tilgjengelig for deg oppdateringer av programvaren, som kan omfatte, uten begrensning, oppgraderte versjoner av operativsystemet eller annen programvare eller tjenester, tillegg til og forbedringer av funksjoner og funksjonalitet, tilleggskomponenter, feilrettinger, sletting av deler av programvaren eller opphør av deler av tjenestene (særlig når de anses som utdaterte, uegnede eller usikre eller som feil, funksjonsfeil eller programvarefeil) (samlet kalt «oppdateringer»). Oppdateringene er beregnet på å forbedre denne enhetens ytelse og sikkerhet eller, avhengig av tilgjengeligheten av din systemversjon, å oppfylle mobilnettverksoperatørenes behov for funksjonstilpasning. Du godtar at under enkelte begrensede omstendigheter der vi anser det som nødvendig med risikostyringstiltak, kan vi slette deler av oppdateringene uten forvarsel. Hvis for eksempel operativsystemoppgraderingen du har lastet ned, men ikke installert, viser seg å inneholde en alvorlig sikkerhetsrisiko, kan vi fjerne installasjonspakken fra denne enheten uten forvarsel for å unngå risikoen. Hvis du aktiverer funksjonen for automatisk nedlastning av oppdateringer (helt eller delvis) eller en lignende funksjon, lastes oppdateringene automatisk ned på denne enheten, slik at du kan følge den nye versjonen. Hvis du deaktiverer denne funksjonen, må du kanskje laste ned oppdateringene manuelt. I så fall kan du likevel fortsatt bli varslet om oppdateringer. Hvis du aktiverer funksjonen for automatisk installering av oppdateringer (helt eller delvis) eller en lignende funksjon, installeres oppdateringene automatisk for eksempel om natten når du ikke bruker enheten. Denne avtalen gjelder for alle oppdateringer som er lastet ned, installert eller brukes, med mindre den er erstattet av en oppgradert versjon.</p>
<p>
    <b><font style="line-height:3" size="3">6. TREDJEPARTS PROGRAMVARE</font></b> <br/>Denne enheten kan omfatte tredjeparts programvare, apper eller tjenester («tredjeparts programvare»). Du godtar at vivo ikke er ansvarlig for å gi støtte for tredjeparts programvare og ikke garanterer at tredjeparts programvare vil være tilgjengelig til enhver tid. Den skal ikke under noen omstendighet utgjøre en uttrykkelig eller underforstått garanti fra vivo for tredjeparts programvare eller de tilknyttede tredjepartene, og vivo er ikke ansvarlig for innhold, tjenester, eller materiale som leveres av tredjeparter. Du godtar videre at all bruk av tredjeparts programvare skal være underlagt den gjeldende lisensavtalen, personvernreglene og/eller andre avtaler fra den tilknyttede tredjeparten. Du bruker tredjeparts programvare på egen risiko. <strong>I den grad det er tillatt i gjeldende lov, skal vivo ikke kunne holdes ansvarlig for noen tredjeparts programvare og kan derfor ikke holdes ansvarlig for din bruk av tredjeparts programvare.</strong></p>
<p>
    <b><font style="line-height:3" size="3">7. ANSVARSFRASKRIVELSE</font></b> <br/><strong>Ikke noe i denne klausulen er ment å skulle utelukke eller på annen måte begrense forbrukerrettigheter eller garantier til kunder som ikke kan utelukkes eller begrenses i henhold til lov, herunder blant annet forbrukerrettigheter eller garantier til kunder i henhold til lover om forbrukervern i jurisdiksjonen der du bor.</strong> <br/><strong>I den grad det er tillatt i lov, er din eneste beføyelse og vivos eneste ansvar ved brudd på vilkår som ikke kan utelukkes eller begrenses i henhold til lov (inkludert forbrukerrettigheter eller garantier til kunder i henhold til lover om forbrukervern i jurisdiksjonen der du bor), begrenset til ett eller flere av det følgende (avgjøres utelukkende etter vivos skjønn): (i) for produkter: utskiftning eller reparasjon av produktene eller betaling av kostnadene for å få produktene erstattet eller reparert, og (ii) for tjenester: ny levering av tjenestene eller betaling av kostnadene for å få tjenestene levert på nytt.</strong> <br/><strong>Underlagt de foregående avsnittene i denne klausulen, i den grad det er tillatt i lov, leveres programvaren på en «som den er»-basis, uten noen form for garanti. vivo og dets tilknyttede selskaper og deres lisensgivere og levererandører over hele verden fraskriver seg videre, i den grad det er tillatt i lov, alt ansvar eller alle garantier, uavhengig av om de er uttrykkelige eller underforståtte, herunder blant annet erklæringer og garantier om salgbarhet, egnethet for et bestemt formål og ikke-krenkelse av eierskap og immateriell eiendom, og erklæringer og garantier om at: (i) tjenesten vil oppfylle dine spesifikke behov, (ii) tjenesten blir levert kontinuerlig, rettidig, sikkert eller fri for mangler, (iii) informasjonen du får under din bruk av programvaren eller en tjeneste, er nøyaktig og pålitelig, eller (iv) mangler eller feil i programvare blir rettet som en del av tjenesten vår. vivo binder ikke nettverksoperatøren din, og vivo er derfor ikke forpliktet til å garantere nettverksdekningen eller tilgjengeligheten eller kvaliteten til tjenestene som leveres av nettverksoperatøren din. I den grad det er tillatt i lov, bærer du hele risikoen ved bruk av programvaren eller programvarens ytelse. I den grad det er tillatt i lov, bærer du hele risikoen ved skade på denne enheten eller tap av data eller innhold som skyldes din bruk av tredjepartstjenester. Ikke under noen omstendighet skal vivo og dets tilknyttede selskaper og deres lisensgivere og levererandører over hele verden være ansvarlige for følgesmessige, tilfeldige, indirekte og spesielle skader, straffeerstatning eller andre skader (herunder blant annet begrenset til tap av fortjeneste, forretningsavbrudd, tap av forretningsinformasjon eller annet tap) som oppstår som følge av denne avtalen eller bruken av eller manglende evne til å bruke programvaren eller noen del av den, selv om vivo og dets tilknyttede selskaper og deres lisensgivere og levererandører over hele verden har blitt underrettet om muligheten for slike skader. vivo skal ikke være ansvarlig for uriktig eller ulovlig bruk av produkter, tjenester, funksjoner eller funksjonalitet som er levert av vivo. I den grad det er tillatt i lov, skal hele vivos ansvar for skader som dekkes av denne avtalen, aldri overskride prisen du betalte for denne enheten. Du skal overholde all gjeldende lovgivning ved bruk av produkter, tjenester, funksjoner eller funksjonalitet som er levert av vivo. Du kan ha andre rettigheter som kunde, som ikke påvirkes av vilkårene i denne avtalen. Hvis noen av vilkårene er ugyldige eller ikke kan håndheves ifølge lovene i jurisdiksjonen der du bor, skal vivos ansvar for ugyldighet eller manglende tvangskraft være begrenset til det minste som er tillatt i henhold til disse lovene.</strong></p>
<p>
    <b><font style="line-height:3" size="3">8. EKSPORTKONTROLL</font></b> <br/>Du kan ikke bruke eller på annen måte eksportere eller reeksportere programvaren med unntak av det som er autorisert av gjeldende lov og relevante lover i jurisdiksjonen der programvaren er anskaffet.</p>
<p>
    <b><font style="line-height:3" size="3">9. SKADESLØSHOLDELSE</font></b> <br/>Du godtar at du skal holde skadesløs og forsvare vivo, dets ledelse, styre og ansatte mot alle tap, skader, bøter og kostnader (herunder blant annet advokatsalærer og reisekostnader) som skyldes eller er knyttet til påstander om at du har (i) krenket rettighetene til en tredjepart eller gjeldende lov ved å vise, laste ned, kode, komprimere, kopiere eller overføre materiale (annet enn materiale som er levert av vivo for bruk som tillatt her) i forbindelse med programvaren, eller (ii) brutt noen av betingelsene i denne avtalen. For å unngå tvil skal ansvar i henhold til denne klausulen for alle tap, skader, bøter eller kostnader reduseres forholdsmessig i den grad slike tap, skader, bøter eller kostnader er forårsaket av vivo.</p>
<p>
    <b><font style="line-height:3" size="3">10. OPPHØR</font></b> <br/>Denne avtalen opphører automatisk uten forvarsel om opphør hvis du misligholder noen av vilkårene i den.</p>
<p>
    <b><font style="line-height:3" size="3">11. GJELDENDE LOVER OG JURISDIKSJON</font></b> <br/>Denne avtalen skal styres av og tolkes i samsvar med lovene på ditt hjemsted, uten hensyn til dens bestemmelser om lovkonflikter. Du og vivo samtykker i å uttrykkelig ekskludere anvendelsen av FNs konvensjon om kontrakter for internasjonalt salg av varer. Hvis en domstol med kompetent myndighet av en eller annen grunn finner at en bestemmelse eller del av den ikke kan håndheves, skal resten av denne avtalen fortsette med full kraft og virkning.</p>
<p>
    <b><font style="line-height:3" size="3">12. KONTAKT</font></b> <br/>Hvis du har klager, spørsmål, kommentarer eller forslag, kan du gå til vivos offisielle nettsted (https://www.vivo.com) for å kontakte vivo via vår nettbaserte kundeservice.</p>
<p>
Copyright ©2022 vivo Mobile Communication Co., Ltd. Med enerett</p>
<p>
Oppdatert 1. juni 2022</p>
