<p>
    <strong>Acordul de licență pentru utilizatorul final</strong></p>
<p>
    <strong>IMPORTANT - CITIȚI CU ATENȚIE ÎNAINTE DE UTILIZARE:</strong></p>
<p>
Prezentul Acord de licență pentru utilizatorul final (prezentul „Acord”) reprezintă un acord juridic încheiat între dvs. (fie ca persoană fizică, fie ca persoană juridică) și vivo pentru toate aplicațiile software, indiferent dacă sunt preinstalate, descărcate sau obținute în alt mod, deținute de către vivo sau de către companiile sale afiliate ori de către licențiatorii sau furnizorii acestora și furnizate împreună cu prezentul Acord, care vizează utilizarea de către dvs. a acestui telefon („Dispozitivul”), care poate include sistemul de operare, componentele și materialele și documentația relevante (indiferent de forma acestora) (denumite colectiv „Software-ul”).</p>
<p>
Termenii „noi” sau „vivo” la care se face referire în prezenta vor însemna vivo Mobile Communication Co., Ltd. cu adresa la No.1 vivo Rd., Chang&apos;an, Dongguan, Guangdong Province, cu cod unic de identificare socială 91441900557262083U, înregistrată de Administrația de Control al Pieței din cadrul Municipalității Dongguan.</p>
<p>
    <strong>Conduita dvs. de activare, utilizare, descărcare, instalare sau actualizare a software-ului va fi considerată acceptarea de către dvs. a clauzelor și condițiilor prezentului Acord.</strong></p>
<p>
    <strong>Dacă nu doriți să acceptați clauzele și condițiile prezentului Acord, nu folosiți acest Dispozitiv sau Software-ul și nu descărcați și nu instalați actualizarea Software-ului. Dacă ați achiziționat recent dispozitivul și nu sunteți de acord cu clauzele și condițiile prezentului Acord, și dacă îndepliniți condițiile prevăzute de politica vivo privind rambursarea, puteți returna acest dispozitiv în care este încorporat software-ul, precum și alte articole însoțitoare (inclusiv documentația și ambalajul) către vivo sau către distribuitorul, operatorul, reprezentanța sau magazinul de vânzare cu amănuntul autorizat de vivo de la care ați achiziționat acest dispozitiv.</strong></p>
<p>
    <strong>Software „open source” (cu sursă deschisă)</strong></p>
<p>
Software-ul include fișiere software care fac obiectul anumitor acorduri de licență tip open source. Astfel de fișiere software open source fac obiectul notelor și altor clauze și condiții care sunt menționate în această secțiune și sunt furnizate „CA ATARE”, în măsura permisă de legea aplicabilă.</p>
<p>
Pentru fișierele open source incluse, accesați „Licența open source” din Setările dispozitivului pentru clauzele privind drepturile de autor și licențiere (dacă întâmpinați probleme la găsirea clauzelor privind drepturile de autor și licențierea corespunzătoare, contactați serviciul de relații cu clienții). Puteți obține o copie a licenței Apache, versiunea 2.0 la http://www.apache.org/licenses/LICENSE-2.0.</p>
<p>
    <b><font style="line-height:3" size="3">1.CAPACITATEA DE EXERCIȚIU</font></b>
    <br/>(i) declarați și garantați că aveți capacitate de exercițiu deplină în conformitate cu legislația din regiunea dvs. atunci când folosiți prezentul Software sau sunteți de acord cu prezentul Acord; (ii) în cazul în care sunteți minor sau nu aveți capacitatea de exercițiu deplină în conformitate cu legislația din regiunea dvs., nu veți folosi Software-ul și nu veți accepta prezentul Acord fără consimțământul sau confirmarea unui părinte sau a tutorelui; (iii) utilizarea de către dvs. a Software-ului sau acceptarea prezentului Acord, va fi considerată drept confirmarea faptului că îndepliniți prevederile din primul paragraf al acestei secțiuni sau că ați obținut consimțământul părintelui sau al tutorelui.</p>
<p>
    <b><font style="line-height:3" size="3">2.ACORDAREA LICENȚEI.</font></b>
    <br/>Prin prezenta, vivo vă acordă o licență limitată, neexclusivă și netransmisibilă pentru a instala, a accesa, a rula sau a actualiza Software-ul de pe acest Dispozitiv, sub rezerva respectării clauzelor și condițiilor din prezenta.</p>
<p>
    <b><font style="line-height:3" size="3">3. RESTRICȚIILE PREVĂZUTE DE LICENȚĂ.</font></b>
    <br/>Cu excepția cazului în care vi se acordă o autorizație explicită și neechivocă din partea vivo sau în măsura în care astfel de restricții sunt interzise explicit de legea aplicabilă, NU aveți dreptul: (i) să modificați, să traduceți, să rescrieți programul sursă, să decompilați, să dezasamblați Software-ul sau să creați lucrări derivate bazate pe Software; (ii) să copiați Software-ul sau orice parte a acestuia (exceptând în scopul creării unei copii de rezervă în cazul unei reparații sau înlocuiri, cu condiția ca respectiva copie de rezervă sau componenta înlocuită să nu fie instalată sau folosită pe niciun computer și să fie ștearsă sau distrusă imediat după efectuarea reparației sau înlocuirii. Orice alte copii pe care le faceți ale Software-ului sau ale oricăror părți ale acestuia vor fi considerate o încălcare a prezentului Acord); (iii) să închiriați, să împrumutați, să transferați sau să sublicențiați Software-ul sau orice parte a acestuia altor persoane; (iv) să eliminați orice declarații sau etichete ale dreptului de proprietate de pe Software; (v) să adăugați, să integrați sau să combinați orice alt software în sau cu Software-ul; (vi) să manipulați, să modificați sau să înlocuiți Software-ul, periclitând integritatea acestuia; (vii) să obțineți autoritate rădăcină asupra dispozitivelor terminale, să obțineți acces neautorizat la dispozitivul terminal pe cont propriu sau printr-un terț sau să accesați, să modificați, să eliminați sau să dezinstalați orice gazde sau fișiere de sistem. Orice astfel de utilizare interzisă va duce la revocarea imediată a licenței Software-ului.
    <br/>Sunteți de acord să folosiți Software-ul doar într-un mod care respectă toate legile aplicabile, inclusiv, dară fără a se limita la restricțiile privind dreptul de autor și alte drepturi de proprietate intelectuală relevante și/sau reglementările privind controlul exportului.
    <br/>Veți respecta proprietatea intelectuală a vivo sau a companiilor sale afiliate ori ale licențiatorilor sau furnizorilor acestora din întreaga lume și veți folosi software-ul doar în scop personal și necomercial. Nu veți folosi Software-ul în niciun mod pentru a furniza sau ca parte a unui serviciu sau aplicație comercială.</p>
<p>
    <b><font style="line-height:3" size="3">4. DREPTUL DE PROPRIETATE.</font></b>
    <br/>Dreptul de proprietate, proprietatea, drepturile și drepturile de proprietate intelectuală asupra Software-ului revin vivo sau companiilor sale afiliate ori licențiatorilor și furnizorilor acestora din întreaga lume, pe termen nelimitat sau după cum este cazul. Proprietatea, dreptul de proprietate și drepturile de proprietate intelectuală asupra conținutului accesat prin Software vor fi păstrate de către proprietarul conținutului în cauză și pot fi protejate prin legislația aplicabilă privind drepturile de autor sau prin alte legi. Prezenta licență NU vă acordă niciun fel de drepturi cu privire la conținutul respectiv.</p>
<p>
    <b><font style="line-height:3" size="3">5. ACTUALIZĂRILE SOFTWARE-ULUI</font></b>
    <br/>vivo vă pune la dispoziție actualizări ale Software-ului, care pot include, fără limitări, versiuni actualizate ale sistemului de operare sau ale altor servicii sau software, completări și optimizări ale funcțiilor, componente suplimentare, corecția erorilor, ștergerea parțială a Software-ului sau suspendare unei părți a serviciilor (mai ales, când se consideră că acestea sunt perimate, necorespunzătoare sau nesigure sau prezintă erori sau defecțiuni) (denumite colectiv, „Actualizările”). Actualizările au fost concepute pentru a îmbunătăți performanța și siguranța Dispozitivului sau depind de versiunea dvs. de sistem, pentru a satisface cerințele de personalizare funcțională ale operatorilor de rețele mobile. Confirmați și sunteți de acord că, in unele circumstanțe limitate de tratare a riscurilor în care considerăm necesar, vom efectua unele ștergeri ca parte a Actualizărilor fără o notificare prealabilă, de ex., dacă actualizarea sistemului de operare pe care ați descărcat-o, dar nu ați instalat-o, conține riscuri de siguranță majore, vom elimina pachetul de instalare de pe acest Dispozitiv fără nicio notificare prealabilă pentru a evita riscurile. Dacă activați funcția de descărcare automată a Actualizărilor (total sau parțial) sau o funcție similară, Actualizările sunt descărcate automat pe acest Dispozitiv, astfel încât să aveți cea mai recentă versiune; dacă dezactivați o astfel de funcție, este posibil să fie necesar să descărcați manual Actualizările; totuși, în acest caz, este posibil să vi se ofere notificarea Actualizărilor. În plus, dacă activați funcția de instalare automată a Actualizărilor (total sau parțial) sau o funcție similară, Actualizările sunt instalate automat, de exemplu, atunci când nu folosiți acest Dispozitiv pe timpul nopții. Prezentul Acord se aplică tuturor Actualizărilor descărcate, instalate sau folosite, dacă nu sunt înlocuite de o versiune îmbunătățită.</p>
<p>
    <b><font style="line-height:3" size="3">6. SOFTWARE FURNIZAT DE TERȚI</font></b>
    <br/>Acest dispozitiv conține software, aplicații sau servicii de la terți („Software furnizat de terți”). Confirmați și sunteți de acord că vivo nu-ți asumă nicio răspundere pentru furnizarea de asistență pentru software-ul furnizat de terți și nu garantează că Software-ul furnizat de terți va continua să fie disponibil în orice moment. vivo nu va oferi în niciun caz nicio garanție explicită sau implicită pentru Software-ul furnizat de terți sau pentru terții aferenți, iar vivo nu este răspunzătoare pentru niciun conținut, serviciu sau material furnizat de terți. În continuare, confirmați și sunteți de acord că utilizarea de Software furnizat de terți se supune acordului de licență aferent, politicii de confidențialitate și/sau altor acorduri ale terțului respectiv. Sunteți singurul responsabil pentru utilizarea Software-ului furnizat de terți. <strong>În măsura permisă de legea aplicabilă, compania vivo nu este responsabilă pentru niciun fel de Software furnizat de terți și nu va fi răspunzător pentru utilizarea Software-ului furnizat de terți.</strong></p>
<p>
    <b><font style="line-height:3" size="3">7. CLAUZA DE EXONERARE DE RĂSPUNDERE ȘI LIMITAREA RĂSPUNDERII</font></b>
    <br/><strong>Nicio prevedere din prezenta clauză nu are drept scop excluderea sau limitarea în alt mod a drepturilor consumatorului sau a garanțiilor acordate consumatorilor, care nu pot fi excluse sau limitate în temeiul legii, inclusiv, fără limitare, drepturile consumatorului sau garanțiile acordate consumatorilor în temeiul legilor privind protecția consumatorului din jurisdicția dvs. de reședință.</strong>
    <br/><strong>În măsura permisă de lege, unica și exclusiva dvs. reparație și unica răspundere a companiei vivo pentru încălcarea oricăror clauze prevăzute implicit de lege, care nu pot fi excluse sau limitate (inclusiv drepturile consumatorului sau garanțiile acordate consumatorilor în temeiul legilor privind protecția consumatorului din jurisdicția dvs. de reședință) se limitează la una sau mai multe dintre următoarele (stabilite la discreția exclusivă a companiei vivo): (i) în ceea ce privește produsele, înlocuirea sau repararea produselor sau acoperirea costurilor de înlocuire sau de reparare a produselor; și (ii) în ceea ce privește serviciile, furnizarea din nou a serviciilor sau acoperirea costurilor de furnizare din nou a serviciilor.</strong>
        <br/><strong>Sub rezerva respectării paragrafelor de mai sus din prezenta clauză, în măsura permisă de lege, software-ul este furnizat „ca atare”, fără niciun fel de garanție. În plus, vivo și companiile sale afiliate și licențiatorii și furnizorii acestora din întreaga lume exclud, în măsura permisă de lege, toate declarațiile și garanțiile, fie explicite, fie implicite, inclusiv, fără limitare la, orice declarație sau garanție privind vandabilitatea, caracterul adecvat pentru un anumit scop și neîncălcarea drepturilor, precum și orice declarație și garanție cu privire la faptul că: (i) serviciul vă va satisface cerințele specifice; (ii) serviciul va fi furnizat într-un mod continuu, la timp, sigur și fără defecțiuni; (iii) informațiile pe care le obțineți în decursul utilizării software-ului sau a oricărui serviciu sunt exacte și pertinente; sau (iv) orice defect sau eroare din orice aplicație software va fi remediată ca parte a serviciului nostru. vivo nu generează obligații pentru operatorul de rețea, de aceea, compania vivo nu va fi obligată să garanteze acoperirea de rețea sau disponibilitatea ori calitatea serviciilor furnizate de către operatorul de rețea. În măsura permisă de lege, riscul care derivă din utilizarea sau din funcționarea software-ului vă aparține în exclusivitate. În măsura permisă de lege, orice daune aduse acestui dispozitiv sau pierderi de date ori de conținut care decurg din utilizarea de către dvs. a oricărui serviciu terț sunt suportate de către dvs. vivo și companiile sale afiliate și licențiatorii și furnizorii acestora din întreaga lume nu vor fi răspunzători în nicio situație pentru niciun fel de daune accesorii, secundare, indirecte, speciale, punitive sau orice alt tip de daune(inclusiv, fără limitare, daune pentru pierderea profiturilor comerciale, întreruperea activității, pierderea informațiilor de natură comercială sau alte pierderi financiare) care decurg din prezentul acord sau din utilizarea ori imposibilitatea de utilizare a software-ului sau a unei părți a acestuia, chiar dacă vivo sau companiile sale afiliate ori licențiatorii sau furnizorii acestora din întreaga lume ar fi fost informați cu privire la posibilitatea producerii acestor daune. vivo nu va fi responsabilă pentru utilizarea ilegală sau greșită a oricăror produse, servicii, caracteristici sau funcții furnizate de către vivo. În măsura permisă de lege, răspunderea totală a companiei vivo pentru daune în temeiul prezentului acord nu va depăși niciodată prețul de achiziție plătit pentru dispozitivul pe care l-ați cumpărat. Trebuie să respectați toate legile aplicabile aflate în vigoare atunci când folosiți orice produs, serviciu, caracteristică sau funcție furnizată de către vivo. Este posibil să aveți și alte drepturi ale consumatorului, care să nu fie afectate de către clauzele și condițiile din prezenta. Dacă anumite clauze și condiții sunt nule sau inopozabile în temeiul legilor din jurisdicția dvs. de reședință, în astfel de circumstanțe, răspunderea vivo pentru nulitate sau inopozabilitate este limitată la minimum în măsura permisă de legile respective.</strong></p>
<p>
    <b><font style="line-height:3" size="3">8. CONTROLUL EXPORTULUI</font></b>
    <br/>Nu puteți utiliza sau exporta ori reexporta într-un alt fel software-ul, cu excepția situațiilor permise de legislația în vigoare și de legislația relevantă din jurisdicția în care s-a obținut software-ul.</p>
<p>
    <b><font style="line-height:3" size="3">9. DESPĂGUBIREA</font></b>
    <br/>Sunteți de acord să scutiți de responsabilitate, să despăgubiți și să apărați compania vivo, membrii din conducerea superioară a companiei, directorii și angajații în ceea ce privește orice pierderi, daune, amenzi și cheltuieli (inclusiv, dar fără a se limita la onorariile avocațiale și cheltuielile de transport) care derivă din sau în legătură cu orice pretenții prin care se pretinde că (i) ați încălcat drepturile unui terț sau legea aplicabilă prin vizionarea, descărcarea, codificarea, comprimarea, copierea sau transmiterea oricăror materiale (altele decât materialele furnizate de către vivo pentru utilizare, conform permisiunii din prezenta) în legătură cu Software-ul sau (ii) ați încălcat orice clauze și condiții ale prezentului Acord. Pentru evitarea ambiguităților, răspunderea prevăzută în această clauză pentru orice pierderi, daune, amenzi sau cheltuieli va fi redusă proporțional în măsura în care respectivele pierderi, daune, amenzi sau cheltuieli au fost cauzate de către vivo.</p>
<p>
    <b><font style="line-height:3" size="3">10. ÎNCETAREA</font></b>
    <br/>Prezentul Acord va înceta automat fără notificare prealabilă privind încetarea dacă nu respectați clauzele și condițiile prevăzute în prezenta.</p>
<p>
    <b><font style="line-height:3" size="3">11. JURISDICȚIA ȘI LEGEA APLICABILĂ</font></b>
    <br/>Prezentul Acord va fi guvernat de și interpretat conform legislației din țara dvs. de reședință, fără a ține cont de reglementările privind conflictul de legi. Dumneavoastră și vivo sunteți de acord să excludeți aplicarea Convenției Națiunilor Unite asupra contractelor de vânzare internațională de mărfuri. Dacă o instanță competentă consideră, indiferent de motiv, că o prevedere sau o parte a unei prevederi este nulă sau inopozabilă, celelalte prevederi din prezentul Acord rămân în vigoare și continuă să își producă efectele depline.</p>
<p>
    <b><font style="line-height:3" size="3">12. CUM NE PUTEȚI CONTACTA</font></b>
    <br/>Dacă aveți reclamații, întrebări, comentarii sau sugestii, puteți vizita site-ul oficial vivo (https://www.vivo.com) pentru a contacta vivo prin serviciul online de asistență pentru clienți.</p>
<p>
Copyright © 2022 vivo Mobile Communication Co., Ltd.  Toate drepturile rezervate</p>
<p>
Actualizare din 1 iunie 2022</p>
